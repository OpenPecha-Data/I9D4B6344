༄༅། །ཚུལ་ཁྲིམས་བསྟོད་པ་བླང་དོར་གསལ་བྱེད་
བཞགས་སོ།

༄༅། །སྙིང་བརྩེའི་མངའ་བདག་དགེ་བའི་བཤེས་གཉེན་དེ་མཁྱེན་ནོ། །ཚུལ་མིན་ཡིད་བྱེད་ལམ་ལས་
སྐྱོབ་པར་རང་མཛོད་ཅིག །ཀྱེ་མ་ཐོག་མེད་དུས་ནས་ལོག་ལམ་ལ་གོམས་པའི། །བདག་འདྲ་སྙིགས་མའི་སྤྱོད་པར་
སེམས་པ་ཞིག་སྐྱོ་བྱུག །མཚན་ལྡན་དགེ་བའི་བཤེས་ལས་ཚུལ་ཁྲིམས་ཀྱི་རྒྱུན་བཟང་། །ཕན་བདེའི་འབྱུང་གནས་
ནོར་བུའི་དོ་ཤལ་དེ་བླངས་ནས། །འཕྲལ་དགའ་རེག་བདེའི་སྲན་ཕྱེ་ཕོར་གང་དང་བརྗེ་བའི། །སྙིང་མེད་རྨོངས་པའི་

༄༅། །རྣམ་པ་ཚབས་ཆེན་འདི་ཅི་ཞིག །གང་ན་རྨད་བྱུང་མངོན་མཐོ་ངེས་ལེགས་ཀྱི་རྒྱུ་ཆེན། །དྲི
མེད་ཆོས་འདུལ་ལྷག་པ་ཚུལ་ཁྲིམས་ཀྱི་རང་བཞིན། །འདི་ནི་སྟོན་དང་བསྟན་པ་གཉིས་ཀ་རང་ཡིན་ཞེས། །སྟོན་པ་
མཆོག་དེས་རྗེས་འཇུག་སྐལ་བར་བཞག་གོ །ཡང་དག་ཁྲིམས་ལ་སློབ་འདོད་སྐལ་བཟང་ཞིག་ཡོད་ན། །རྒྱལ་བསྟན་
ཐོས་བསམ་གནས་ལ་སྤྲོ་བ་ཞིག་འོང་སྟེ། །དེ་ལ་སྤྲོ་བས་དྲངས་ཏེ་དགེ་ལེགས་ཀྱི་ཡོན་ཏན། །མ་འབད་བཞིན་དུ་ངམ་

ངམ་ཤུགས་ཤུགས་ལ་འགོ་འོང། །མ་རུང་བུད་མེད་ཁོལ་པོ་ཚུལ་མིན་གྱི་གང་ཟག་། དེ་ཡིད་འདོད་ལྷས་བརླབས་ནས་ནོར་རྫས་ཤིག
གཉེར་ཏེ། །རེ་འདོད་ཁོ་ནས་ས་སྟེང་ཁྱི་བཞིན་དུ་ཉལ་ཡང་། །གྲུབ་པ་ལྟ་ཅི་ལྟོགས་གྲིར་ཤི་བ་ཡང་མང་ངོ༌། །རང་རྒྱུད་ཆོས་ཀྱིས་འདུལ་
བའི་འདུལ་འཛིན་གྱི་སྐྱེས་བུ། །ས་ཆེན་འཕགས་པ་ཇི་བཞིན་ས་སྟེང་ན་གྲགས་པས། །སྣ་ཚོགས་འབྱོར་བའི་ཚོགས་ཀུན་ཕོང་མེད་དུ་འདུ་
སྟེ༑ ༑མ་བཙལ་ཉུང་ངུ་རྙེད་པས་འཆིང་བ་ནི་མ་ལགས།  །ཚུལ་འཆལ་ཉེས་པས་ནོན་པའི་སྙིང་མེད་ཀྱི་སེམས་ཅན། །འཕགས་པ་མཆོག་
དང་གཙང་རིས་དཔལ་མགོན་གྱིས་སྤངས་པས། །སྔར་འབྱོར་ཡོད་པ་ལྦུ་བ་རྡོས་པ་ལྟར་གྱུར་ནས། །འབད་པ་དོན་མེད་ལོ་བཞིན་ཇེ་ངན།

༄༅། །ལ་འགྲོ་འོ། །མང་ཐོས་ཚུལ་ལྡན་སྐྱེས་བུ་རིན་ཆེན་གྱི་བང་མཛོད། །འབད་པས་མ་ཡིན་ས་སྟེང་ཆེ་དགུ་ཡིས་
བསྟོད་པའི། །གྲགས་པ་དོན་ལྡན་སྐལ་བ་བཟང་པོ་ཡི་མི་དེ། །ན་ཚོད་ཡོལ་ཚེ་རབ་དགའ་ལྷག་པ་རུ་འཕེལ་འོག །རྟག་ཏུ་གང་དང
མི་ལྡན་ན་ཆུང་གི་གཞོན་ནུ། །ཁྲིམས་འཆལ་ཉེས་པས་གོས་པ་སྟོན་པས་ཀྱང་སྨད་དེ། །སྐྱེ་དགུ་རྣམས་ཀྱིས་མི་སྙན་སྣ་ཚོགས་ཤིག་སྒྲོག་
བཞིན༑ ༑ག་དང་འཆི་བའི་དུས་ན་འགྱོད་ཆེན་ཞིག་ཡོད་གྲབ །ལས་འབྲས་བླང་དོར་མ་འཚུགས་ཁྲིམས་ལྡན་གྱི་སྐྱེས་བུ། །འཆི།
བའི་ཚེ་ན་དཔའ་བོ་མཁའ་འགྲོ་ཡིས་བསུ་སྟེ། །འབྱོན་པའི་ལམ་བཟང་འདི་ཞེས་དར་ལམ་ལ་ཞོན་ནས །བདེ་ཆེན་དག་པའི་ཞིང་དུ་འགྲོ

བདེ་སྐྱིད་དོ། །ལེགསལམ་བླང་དོར་འཆོལ་བ་ཁྲིམས་འཆལ་གྱི་གང་ཟག། འགུམ་པའི་ཚེ་ན་འཇིགས་རུང་གཤིན་རྗེ་ཡི་སྐྱེས་བུས།
ལས་ངན་འགྲོ་བའི་ལམ་ངན་འདི་འདྲ་ཞིག་ཡིན་ཞེས། །གསོད་པའི་སྒྲ་བཅས་ཆེར་མའི་ཐང་ཆེན་དུ་འདྲུད་དོ། །ངེས་འབྱུང་བྱང་
སེམས་ཀྱིས་ཟིན་ཚུལ་བཟང་ཞིག་མེད་ཀྱང་། །ལེགས་སྨོན་དཀར་པོའི་སྡོམ་ཁྲིམས་བསྲུངས་པ་ཙམ་ཡོད་ན། །འཆི་མེད་གཞོན་ནུའི་འདུན་
སར་ལྷ་མོ་ཡིས་སྐོར་བཞིན། ། ཕུན་ཚོགས་འདོད་ལྔས་མཆོད་པས་རབ་དགའ་ཞིག་ཡོད་གྲང་།  །གཉིས་སྤྲོད་རེག་པས་སྡོམ་ཁྲིམས།
ཉམས་པ་ཙམ་མིན་ཡང་། །ཞེན་ཆགས་སེམས་ཀྱིས་ན་ཆུང་སྤྱོད་པ་ལ་བལྟན། །མ་རུང་ལས་མཁན་རྣམས་ཀྱིས་མེ་འབར་བའི་བྱེ་མ།

༄༅། །མིག་ལ་ཡང་ཡང་འདེབས་པའི་སྣང་ཚུལ་འདིས་སྐྱོ་འོ། །གང་ཞིག་ཚུལ་ཁྲིམས་ཡང་དག་བསྲུངས་པ་ཞིག་ཡོད་ན།
ཐོས་བསམ་སྒོམ་པའི་ཡོན་ཏན་སྣ་གཞན་ཀུན་མེད་ཀྱང༌། །འཆི་བའི་ཚེ་ན་འགྲོ་ས་དག་པའི་ཞིང་ཡིན་ཏེ། །དགེ་སྤྱོད་རྒྱུ་འབྲས་བསླུ་མེད་
རྟེན་འབྲེལ་གྱི་ཁྱད་ཆོས། །ཡང་དག་ཁྲིམས་ཀྱིས་རང་རྒྱུད་སྡོམ་པ་ཞིག་མེད་ན། །ལྟ་སྣང་ཐོས་བསམ་སྒོམ་པའི་ཡོ་ཟོབ་དེ་ཆེ་ཡང་། །
ཕན་མིན་ངན་སོང་འཁོར་བའི་གནས་ངན་དུ་འཁྱམ་སྟེ། །ཞེན་ལྡན་མི་དེ་རྫོགས་བྱེད་དམན་པ་ཡིས་འཕེན་འགྲོ། །ཕྱི་མའི་ཚེ་ན་རྒྱ་ཆེ་
འདབ་སྟོང་གི་དབུས་ན། །ཚུལ་ལྡན་སྐྱེས་བུ་མཚན་དཔེའི་ལུས་མཆོག་ཅིག་བཀྲ་སྟེ། །རྒྱལ་གསུང་འཚོབ་ཟག་མེད་བདུད་རྩིའི་མཆོག་

མྱངས་ནས། །སྣ་ཚོགས་ནོར་བུའི་སིལ་ཁྲོལ་གཡོ་བདེ་དགའ་འོ། །ཀྱེ་མ་ཁྲིམས་འཆལས་གཞི་རབ་འབར་གྱི་སྟེང་ན། །ཆེ་ཞིང་གཞོན་
པའི་ལུས་ངན་སྤྱི་ཚུགས་སུ་འགྲོ་སྟེ། །མི་བཟད་ཁྲོ་ཆུ་ཁོལ་མའི་བཏུང་བདེ་འཐུང་བཞིན། །སྣ་ཚོགས་མཚོན་ཆས་གཏུབ་པའི་སྣང་ཚུལ་
འདིས་སྐྱོ་འོ། །ཁྲིམས་ལྡན་སྐྱེས་བུ་ཕུན་ཚོགས་གཞལ་མེད་ཀྱི་ཁང་ན། །སྤྲུལ་པའི་ལྷ་མོ་འབུམ་གྱིས་བསྟོད་དབྱངས་ཀྱིས་མཆོད་ཅིང་། །
རྒྱལ་སྲས་སེམས་དཔའི་གྲོགས་དང་དམ་ཆོས་ཀྱི་བགྲོ་གླེང་། །ཡང་ཡང་བྱེད་པས་རབ་དགའ་འཕེལ་བདེ་སྐྱིད་དོ། །ཚུལ་འཆལ་གཞོན།
ནུ་ལྕགས་མཁར་འབར་བ་ཡི་ནང་ན། །མ་རུང་ལས་ཀྱི་རང་གཟུགས་སྲིན་པོ་ཡིས་ཟ་བཞིན། །འཇིགས་བྱེད་གཤིན་རྗེའི་ཚོགས་ཀྱིས་རྒྱུག

༄༅། །སོད་ཀྱི་སྒྲ་ཡིས། །མགོ་བོ་འགེམས་པའི་ཚེ་ན་ཅི་འདྲ་ཞིག་ཡོད་གྲང་། །ཚུལ་ལྡན་སྐལ་བཟང་དཔག་བསམ་ཤིང་
ཆེན་གྱི་ཚལ་ན། །བཟའ་བཏུང་རྒྱན་གྱི་རྣམ་པ་དྲན་ཙམ་གྱི་མོད་ལ། །འབྱོར་བའི་ལོངས་སྤྱོད་འཕྲུལ་དགའི་ཉེར་སྤྱོད་ལྟར་འགྱུར་ཞིང་།
བྱ་ཚོགས་ལེགས་བཤད་གླུ་སྒྲ་རྣ་བ་ལ་སྙན་ནོ། །ཉེས་ལྡན་སྐྱེ་བོ་འབར་བའི་གསལ་ཤིང་གིས་དབུག་ཅིང་། །འཇིགས་རུངབུད་མེད་ཀྱིས་
འཁྱུད་ནང་ཁྲོལ་རྣམས་འཚིག་བཞིན། ། ཁྭ་དང་བྱ་རྒོད་སྲིན་བུས་ཀླད་པ་ཀུན་འབྲུ་བའི། །མི་བཟད་སྡུག་བསྔལ་མྱོང་ཚེ་ཅི་འདྲ་ཞིག་ཡོད་
གྲང་༑ ༑ སྐལ་བཟང་ཁྲིམས་ལྡན་སྐྱེས་བུ་རྒྱུ་མཐུན་གྱི་འབྲས་བུ། །ལེགས་སྤྱད་འཕེལ་བའི་སྟོབས་ཀྱིས་རྒྱལ་བ་དེ་མཆོག་གིས། །ཚངས་

པའི་དབྱངས་བཅས་ཕྱག་གཡས་སྤྱི་བོརུ་བཞག་སྟེ། །མངོན་འཚང་རྒྱ་བའི་ལུང་བསྟན་འཐོབ་པ་དེ་སྐྱིད་དོ། །གང་ན་ཚུལ་ཁྲིམས
འཆལ་བའི་ལས་ངན་གྱི་སེམས་ཅན། །སྐྱི་གཡའ་དམྱལ་བའི་གྲོང་ན་རྟག་པ་རུ་གདུང་བཞིན། །ནམ་ཙམ་ཐར་པ་མི་ལོས་གཞལ་དུ་ནི་མེད།
ཅེས༑ ༑བརྩེ་མེད་སྒྲདེས་ལྷག་པར་ཡི་མུག་ཅིག་སྐྱེ་འོ། །ཚུལ་ལྡན་སྐྱེས་བུ་ཕྱི་མ་གང་གང་དུ་སྐྱེས་ཀྱང་། །རོ་མངར་བཟའ་བཏུང་གོས་
རྒྱན་ཉེར་སྤྱོད་ཀྱི་ཚོགས་ཀུན། །རྩོལ་བས་སྒྲུབ་པ་མེད་པར་རང་བཞིན་དུ་འདུ་སྟེ། །འཛམ་གླིང་མུ་གེས་གདུང་ཡང་ཕོངས་པ་ནི་མ་མཆིས་
ཁྲིམས་འཆལ་སྐྱེས་བུ་སྐྱི་གཡའ་ཡི་དྭགས་ཀྱི་ཁྲོད་ན། །ལུས་ལ་འཇིགས་རུང་གཤིན་རྗེས་ཚང་མང་ཞིག་བཅས་ཏེ། །ལོག་པའི་འདུ་ཤེས་

༄༅། །བཞི་ལྡན་རབ་བཀྲེན་གྱི་སེམས་ཅན། །ནང་ཁྲོལ་འཚིག་པའི་སྡུག་བསྔལ་མི་བཟད་པ་མྱོང་དགོས །ལེགས་ལམ།
གཉེར་བ་སྐལ་བ་མཆོག་ལྡན་གྱི་གཞོན་ནུ། །ཚེ་རབས་ཀུན་ཏུ་ཚུལ་ཁྲིམས་བསུང་ཞིམ་གྱིས་བགོས་ཤིང། སྦྱརདང་ལྷན་སྐྱེས་དྲི་ཞིམ་ངད།
པ་ཡི་ཚོགས་ཀྱིས། །དྲི་འཛིན་བདེ་བའི་ཚོར་བ་ལྷ་རྣམས་ལས་ལྷག་གོ །ལུས་ཟུངས་ཐིག་ལེ་ཉམས་པ་སྐལ་ངན་གྱི་སྐྱེས་བུ། །ཚེ་རབས་
དུ་མར་མི་གཙང་འདམ་རྫབ་ཏུ་བྱིང་སྟེ། །དྲི་ངའི་ཚོར་བ་རྩུབ་མོས་རྣམ་ཀུན་ཏུ་གདུང་བཞིན། །སྣ་ཚོགས་སྲིན་བུས་ལུས་ལ་འབིགས།།
འདི་ཚའོ། །ཞེན་ལྡན་སེམས་ཀྱིས་ལུས་ཁམས་ཐིག་ལེ་ཞིག་ཉམས་ཚེ། །ཉམས་ཆུང་བར་དོའི་སེམས་ཅན་བྱེ་བ་བརྒྱ་འདུ་ཞིང་། །

འཇུག་པའི་དབང་མེད་འཆི་བའི་སྡུག་བསྔལ་ཞིག་མྱོང་ན། །རྒྱལ་སྲས་སྙིང་རྗེ་ཅན་གྱིས་ཇི་ལྟར་ན་མི་སྤོང་། །ཉེ་ལམ་སྔགསལ་སློབ་
འདོད་སྐལ་བཟང་ཞིག་སྲིད་ན། །སྲོག་གི་ཕྱིར་ཡང་རྩ་ལྟུང་ལྔ་པ་འདི་བསྲུང་དགོས། །གཞན་དུ་ཉམས་པ་རྡོ་རྗེའི་དམྱལ་བ་རུ་སྐྱེ་སྟེ། །
ཐར་བའི་དུས་ཤིག་ཡོད་པ་སྲིད་མཐའ་ཙམ་ལགས་མོད། །རྟེན་མཆོག་ཟླ་བ་བདུད་རྩིའི་ཐིག་ལེ་དེ་ཉམས་ན། །བརྟེན་པ་ཟུང་འཇུག་ཡེ་
ཤེས་ངེས་པ་རུ་ཉམས་ཕྱིར། །རྟོགས་པའི་བར་ཆད་ཉེས་པ་མ་རུང་བ་ཉིད་ཅེས །རྡོ་རྗེ་འཛིན་པའི་ཚོགས་ཀྱིས་སྤང་བར་ཡང་རིགས་སོ །
གལ་ཏེ་གསང་ཤེར་ལམ་གྱི་ཉམས་ལེན་ལ་འབད་ཚེ། །ཡུངས་འབྲུ་ཙམ་གྱི་ཀུནྡ་ཕྲ་མོ་ཞིག་ཉམས་ཀྱང༌། །ལུས་ཁམས་མཁའ་འགྲོའི་གྲོང་

༄༅། །ཁྱེར་དེ་སྙེད་ཅིག་བཤིག་སྟེ། །སྲོག་དང་བྲལ་བའི་ཉེས་པ་ཡོད་པར་ནི་གྲགས་སོ། །ནམ་ཞིག་གཤིས་ཀྱི་ཡིན་
ལུགས་དག་མཉམ་དེ་ཆེན་པོས། །མཚན་རྟོག་སྡོམ་པའི་འཕོ་མེད་ཚུལ་ཁྲིམས་དང་ལྡན་ཏེ། །འཁོར་ལྔའི་རླུང་དང་ཐིག་ལེ་རང་དབངདུ་
གྱུར་ཚེ། །རྩ་མདུད་འགྲོལ་བའི་བོགས་འདོན་བྱེད་པ་དེ་ལོས་དགོས། །རང་སྣང་རིག་པའི་སེམས་དཔའ་ལས་བཞི་ཡི་བྱེད་པོ། །ཞེན་
མེད་ཆོས་ཉིད་མི་འགྱུར་བདེ་ཆེན་གྱི་འབྱུང་གནས །རྣམ་རྟོག་དག་པ་དཔེ་དོན་འོད་གསལ་ལ་འབྱོར་ན། །ཉེ་ལམ་སྔགས་ཀྱི་ཐབས་
མཁས་རྨད་བྱུང་ཞིག་ཡིན་ཡང་། །ཉམས་ཞེན་རང་དག་ཟུང་འཇུག་དོན་དམ་གྱི་འོད་གསལ། །བློས་བྱས་ཡིན་རློམ་མ་ཡིན་འཕགས་

ལམ་གྱི་དངོས་གཞི། །རྩ་མདུད་གྲོལ་བའི་ལག་རྗེས་ཁོ་ན་དེ་མེད་ན། །བདེ་སྟོང་སྣང་བ་བན་བུན་ཡིད་དཔྱོད་ཀྱི་རང་བཞིན། ཁོ་བོར།
ཐེག་རྩེའི་ཉམས་སུ་མྱོང་བ་ཆེར་མེད་ཀྱང་།གྲུབ་དབང་ཞལ་ལས་གསང་སྔགས་ཁྱད་པར་གྱི་ཆོས་ཐོས། །ཆོས་དང་ཆོས་མིན་འབྱེད་པའི
གནད་གསང་རྣམས་ཤེས་ཀྱང་། །གདམས་ངག་ཟག་པའི་རྒྱུ་ཕྱིར་བརྗོད་འདོད་ནི་མ་མཆིས། །ཀྱེ་མ་བདག་འདྲ་དེང་སང་སྙིགས་མ་ཡི་
སེམས་ཅན། །སྙིང་ནས་དམ་ཆོས་སེམས་པ་ཉིན་སྐར་ལས་དཀོན་ཕྱིར། །སྣ་ཚོགས་ཅོལ་ཆུང་མ་བྱེད་རང་དོན་ལ་བསམས་ཏེ། །ནང་དུ་
ཡང་ཡང་ཞུ་དག་བྱེད་པ་ནི་གལ་ལོ། །འདི་སྣང་སྙན་གྲགས་ཁོ་ན་ཞེ་ཕུགས་སུ་བཅུག་ནས། །ལྟ་སྣང་ལེགས་ལེགས་པོ་ཡང་རེ་དོགས་ཀྱི་

༄༅། །རང་བཞིན། །སྐེད་མེད་གཞོན་ནུའི་གྲོགས་དང་ཉིན་མཚན་དུ་འགྲོགས་ཀྱང་། །བསླུ་མེད་རྒྱུ་འབྲས་སོམས་དང་
དེ་དབང་དུ་མི་འགྲོ །གཞན་དུ་ཕྱི་ཚུལ་བཅོས་པའི་སྡོམ་པ་ཙམ་བསྲུངས་ཀྱང་། །གནས་དུས་རྐྱེན་གྱིས་དབང་མེད་བསྒྱུར་བ་དེ་དེ་ལགས།
དེ་ཕྱིར་ཡང་ཡང་ཕྱི་མའི་དོན་ཆེན་ལ་བསམས་ནས། །སྙིང་ནས་དམ་བཅའ་བརྟན་ན་ཡུལ་རྐྱེན་གྱིས་ཅི་གནོད། །འོན་ཀྱང་མ་རུང་
བདུད་ཀྱིས་འཚེ་བ་བྱེད་སྲིད་པས །ལྟེམ་རྐྱང་མེད་པའི་མོས་གུས་རྣམ་དག་གི་ངང་ནས། །བླ་མ་ཨོ་རྒྱན་རྗེ་ལ་གསོལ་བ་རང་ཐོབ་དང༌ །
བར་ཆད་རྐྱེན་གྱི་དབང་དུ་འགྲོ་བ་ནི་མ་ལགས། །ཡང་དག་རྒྱལ་བསྟན་མཆོག་ལ་དད་པ་ཡི་དབང་གིས། །སྐྲ་ཙམ་བཅད་དང་དམར་

སེར་ལྷན་པ་ཙམ་འཆང་ཡང་། །དེ་འབྲས་འདི་ཕྱིར་དགེ་བའི་ས་བོན་དེ་འཕེལ་ནས །ལེགས་ཚོགས་དུ་མས་འབྱོར་བ་མདོ་སྡེ་ནས་
གསུངས་སོ། །སྔོན་ཞིག་ཡོངས་རྫོགས་བསླབ་པ་རྒྱ་མཚོ་ལྟར་བསྲུངས་ལས །ལྔ་བརྒྱ་ཐ་མའི་དུས་འདིར་ཞག་གཅིག་ལ་ཚུལ་ཁྲིམས། །
བསྲུངས་པ་ཕན་ཡོན་ཆེ་བ་སྟོན་པ་དེས་གསུངས་ན། །ལེགས་འདོད་སྐྱེ་བོས་ཅིའི་ཕྱིར་བརྩོན་པ་ཞིག་མི་བསྟེན། ། གང་ན་ཁྲིམས་ལྡན་
སྐྱེས་བུས་ཞབས་བཅག་པའི་རྡུལ་ཡང་། །ཚངས་དབང་ལྷས་ཀྱང་མཆོད་ཕྱིར་སྤྱི་བོ་རུ་འཆང་ན། །དཔྱོད་ལྡན་སྐྱེ་བོ་ཡོངས་ཀྱིས་མཚན་
སྙན་གྱི་བ་དན། །སྲིད་གསུམ་བླ་ན་ཕྱུར་བ་ཇི་ལྟར་ན་མི་འོས། །ཀྱེ་མ་བདག་འདྲ་ཕལ་ཆེར་བདུད་དབང་དུ་སོང་བས། །རྒྱལ་གསུང་

༄༅། །དཔང་དུ་བཞག་པའི་ལེགས་བཤད་ཀྱི་སྨྲ་བ། །རྣ་བར་དགྲ་ལྟར་གཟེན་པའི་སྣང་ཚུལ་འདིས་སྐྱོ་ནས། །གཅིག་པུར་
སེམས་ལས་ཆུང་ངུར་སྡོད་སྙིང་དེ་བྲོད་དོ། །འོན་ཀྱང་སྙིང་ལྟར་བརྩེ་བ་ལུགས་ཟུང་གི་སྤུན་ཟླ། །གང་གི་དམ་བཅའི་རྟེན་དུ་འཆལ་
ཁྲེམས་ཀྱི་སྐྱོན་དང་། །ཚུལ་ཁྲིམས་མཆོག་གི་ཡོན་ཏན་བཤད་པར་རང་གྱིས་ཞེས། །གསུངས་ཕྱིར་གང་ཤར་ཚུལ་དུ་ཅུང་ཟད་ཅིག་བྲིས་
མོད༑ ༑དེ་ལྟ་ན་ཡང་བདག་འདྲ་སྔོན་ལས་ཀྱིས་འཕངས་པས །ཡན་ལག་ཚང་བའི་ཕས་ཕམ་བྱུང་བ་ཞིག་མིན་ཡང་། །འཕགས་ག
དགྱེས་པའི་ཚུལ་ཁྲིམས་རྣམ་དག་ནི་མ་བྱུང་། །བག་མེད་ཞེན་པའི་སེམས་འདི་ཚེ་རབས་ཀྱི་བག་ཆགས། །ཀྱེ་མ་ཐུབ་བསྟན་རིན་ཆེན

ལེགས་ཚོགས་ཀྱི་གཞི་མ། །ཡོངས་རྫོགས་ཚུལ་ཁྲིམས་རྣམ་དག་འཕགས་ཆེན་གྱི་སྤྱོད་པ། །སྡོམ་ཁྲིམས་བསམ་འཕེལ་ནོར་བུ་བསོད་ཆེན་གྱི
སྐལབ། །ཚེ་རབས་ཀུན་ཏུ་ཚུལ་ཁྲིམས་རྣམ་དག་ལ་སྨོན་ནོ། །ཨ་ཧོ་གསོན་དང་ཡིད་གཅུགས་སྙིང་སྡུག་གི་མཆེད་པོ། །ཡར་ལ་
བགྲོད་པ་མི་མེད་དབེན་པ་ཡི་རི་ཞེས །ཡབ་མེས་དམ་པ་གོང་མའི་གདན་ས་དེ་ཡོད་སྐད། །གཅིག་པུར་ཉམས་དགའ་དེ་རུ་སྐྱོང་བར་རང་
སྨོན་ནོ། །དེན་ཚུལ་མིན་སྐྱེ་བོའི་རྒྱུ་འགྲུལ་ནི་མེད་དེ། །ཆགས་སྡང་ཡུལ་གྱི་རྐྱེན་ངན་མི་བཟད་པ་ལྟ་ཅི། །ངང་གིས་བསམ་གཏན་འཕེག་
བ་ནགས་ཚལ་གྱི་གནས་མཆོག །ནམ་ཞིག་དེ་རུ་གནས་པར་སྨོན་ལམ་རང་འདེབས་སོ། །རྙེད་དཀའི་དལ་འབྱོར་རིན་ཆེན་ལུས་བཟང་

༄༅། །ཞིག་ཐོབ་ཀྱང༌། །སྐད་ཅིག་མི་རྟག་འཆི་བདག་སུན་མ་ནི་འོང་ཞེས །སྣ་ཚོགས་འདུ་འཛིའི་འབྱོར་བའི་འཆིང་ག
འདི་ཁཅད་ནས། །ཡིད་འོང་དབེན་པའི་རི་ན་ནམ་ཞིག་ན་ཡོད་གྲང༌། །འཕྲལ་དགའི་རྣམ་གཡེང་སྣང་བ་བདེ་མོ་ཞིག་གདའ་སྟེ། །
དཀར་ནག་རྒྱུ་འབྲས་གནས་འདི་བསླུ་མེད་ཀྱི་གནས་ཞེས། །མ་ལུས་སྲིད་གསུམ་གྲོང་འདི་སྡུག་བསྔལ་དུ་མཐོང་བའི། །བཅོས་མིན་ངེས་
འབྱུང་སྐྱེ་བའི་དུས་ཚོད་ཅིག་ནམ་འོང །ཐོག་མེད་དྲིན་གྱིས་བསྐྱངས་པ་མ་ལུས་ཀྱི་འགྲོ་བ། །བྱམས་དང་སྙིང་རྗེ་ཁོ་ནའི་དམིགས་ཡུལ།
དུ་བྱས་ཏེ། །བསམ་དང་སྦྱོར་བ་ཕུན་ཚོགས་བྱང་སེམས་དེ་རིན་ཆེན། །གུས་རྟག་སྦྱོར་བས་སྐྱེད་པར་སེམས་པ་ཞིག་སྤྲོའོ། །མི་མེད།

དབེན་པའི་གནས་སུ་གཅིག་པུ་རུ་བསྡད་ནས། །གཏད་མེད་ཡིད་ཀྱིས་མཆོད་སྦྱིན་འཁོར་འདས་ཀྱི་མགྲོན་ལ། །བདེན་མེད་སྒྱུ་མའི་གནས
ལ་རྩེ་གཅིག་ཏུ་གོམས་པ། །ཞེན་མེད་སེམས་ཀྱི་མཆོད་སྦྱིན་བྱ་སྙིང་ཞིག་འདོད་དོ། །སྐུ་དྲིན་སངས་རྒྱས་ལས་ལྷག་མཚན་ལྡན་གྱི་བླ་མ། །
མཆོག་གསུམ་འདུས་པའི་ངོ་བོར་བློ་ཐག་དེ་བཅད་ནས །ཁྱེད་ཤེས་དད་པས་གསོལ་བ་ཕུར་ཚུགས་སུ་ཐོབ་དང༌། །དོན་བརྒྱུད་རྟོགས་པ་
འཕོ་ཁྱད་ཆོས་སུ་འདུག་གོ །ཉེ་ལམ་སྔགས་ཀྱི་འཇུག་སྒོ་སྨིན་དབང་དུ་གདའ་སྟེ། །དེ་ཉིད་འཛིན་པའི་རྩ་བ་དམ་ཚིག་དེ་ལགསན།
སྲོག་ལ་བབ་ཀྱང་སྙིང་ནས་གཅེས་སྤྲས་སུ་སྲུངས་དང༌། །ཉམས་རྟོགས་ཡོན་ཏན་མྱུ་གུ་འཁྲུངས་པ་ལ་མི་དཀའ། །མཚན་མའི་རྣམ་རྟོག་

༄༅། །སྡོམ་བྱེད་བསྐྱེད་རྫོགས་ཀྱི་ལམ་མཆོག །ཞེན་མེད་རིག་སྟོང་དབྱེར་མེད་སངས་རྒྱས་ཀྱི་དགོངས་པ། །རང་གྲོལ་རྟོགས་
པའི་དཔའ་གདེངས་ཐར་ལམ་གྱི་ཡང་རྩེ། །འདི་དང་ལྡན་ན་སྲིད་པ་ཐ་མ་རུ་ངེས་སོ། །དེང་དུས་འགྲོ་བ་རིགས་དྲུག་དུག་ལྔ་ཡེ་རི་བོ།  །
འཇོམས་བྱེད་གཞན་གྱིས་འཇོམས་པར་དཀའ་བ་རུ་གདའ་སྟེ། །རྫོགས་ཆེན་རྟོགས་པའི་རྡོ་རྗེ་ཕ་ལམ་དེ་སྣོམས་ལ། །སྲིད་པའི་རྡུལ་བརྩེགས།
རྨིང་ནས་བཤིག་པར་རང་མཛོད་ཅིག །དེ་ལྟར་ལེགས་བཤད་ལས་བརྩམས་སྣ་ཚོགས་ཀྱི་ཚིག་ཕྲེང་།རྣམ་དག་ལྷག་བསམ་དཀར་བས་
ཤར་མར་དུ་བྲིས་པས། །ཁྱོད་བློ་ཐོས་བསམ་སྒོམ་པའི་གྲོགས་མཆོག་ཏུ་གྱུར་ནས། །མ་རྒན་འགྲོ་བ་འདྲེན་པའི་དེད་དཔོན་དུ་སྨོན་ནོ །དགེའོ།།
དགེ་མང་འོན་པོ་བསྟན་འཛིན་ནོར་བུའི་གསུང་ཡིན་མཆན་

༄༅། །ཚུལ་ཁྲིམས་བསྟོད་པའི་ཚིག་འགྲེལ་བློ་གསལ་ཐར་པ་ལ་བསྐུལ་བའི་
གཏམ་ཞེས་བྱ་བ་བཞུགས་སོ།།

༄༅། །རབ་འབྱམས་ཞིང་བཞུགས་རྒྱལ་དང་རྒྱལ་སྲས་དང་། །འཕགས་བོད་མཁས་གྲུབ་རྩ་བརྒྱུད་བླ་མ་དང༌། །ལྷ་དང་སྲུང་མ་
རྒྱ་མཚོའི་ཚོགས་ཀུན་ལ། །གུས་པས་འདུད་དོ་དགེ་ལེགས་ཤིས་པ་སྩོལ། །འདི་ན་ཉུང་ངུའི་ངག་གིས་སྡོམ་གསུམ་བཅུད། །བླང་དོར་ཇི་བཞིན་
གསལ་བའི་གདམས་པ་ཉིད། །རང་བློས་གང་དཔོག་མཆན་གྱིས་གསལ་བར་བྱ། །བདག་བློ་སྐྱེས་སྦྱངས་དམན་པའི་ནོངས་པ་ཡིས། །མ་རྟོགས་
ལོག་རྟོག་ལྷདང་བླམ་དང༌། །ཆོས་སྤྱན་ལྡན་པ་རྣམས་ལ་གནོང་ཞིང་འཆགས། །ཞེས་ཤིས་པ་བརྗོད་པ་དང་དམ་བཅའ་བ་བཟོད་པར་
གསོལ་བ་རྣམས་ཀྱིས་སྐབས་དབྱེ་ནས། གང་འཆད་པར་བྱ་བ་ནི། དུས་གསུམ་རྒྱལ་བ་ཐམས་ཅད་ཀྱི་གཤེགས་ཤུལ། ལེགས་པའི་ཡོན་ཏན་

༄༅། །མཐའ་དག་གི་གཞི་མ། སྒྲིབ་གཉིས་དྲི་མ་ཐམས་ཅད་ཀྱི་གཉེན་པོ། རྒྱལ་བསྟན་ལ་གཅེས་པར་འཛིན་ཞིང་དལ་རྟེན་ལ་
སྙིང་པོ་ལེན་པར་འདོད་པ་དག་གི་འཇུག་ངོགས་བླ་ན་མེད་པ་ཚུལ་ཁྲིམས་ཀྱི་བསྟོད་པ་འདི་འཆད་པ་ལ་དོན་གསུམ་སྟེ། མཚན་དང་བསྟན་བཅོས་
རྩོམ་པའི་ཡན་ལག་ཐོག་མར་དགེ་བ་ཀླད་ཀྱི་དོན། བསོད་ནམས་བྱ་བའི་ལས་གཉིས་ལ་རྟེན་གྱི་དབང་གིས་གཙོ་བོར་བསྟོད་ཅིང་བསྐུལ་བའི་
ཚུལ་བར་དུ་དགེ་བ་གཞུང་གི་དོན། བསྟན་བཅོས་རྩོམ་པར་བསྐུལ་བཔོའི་གནས་སྐབས་དང་མཐར་ཐུག་གི་དོན་འགྲུབ་པར་སྨོན་པ་ཐ་མར་
དགེ་བ་མཇུག་གི་དོན་ནོ། །དང་པོ་ལ་གཉིས་ཏེ། བརྗོད་བྱ་གཙོ་བོའི་སྒོ་ནས་མཚན་སྨོས་པ་དང་། བསྟན་བཅོས་རྩོམ་པའི་ཡན་ལག་གཉིས་ལས།

དང་པོ་ནི། ཚུལ་ཁྲིམས་བསྟོད་པ་སོགས་ཀྱིས་བསྟན་ཏེ། ཡོན་ཏན་ཀུན་གྱི་གཞི་རྟེན་ཚུལ་ཁྲིམས་རིན་པོ་ཆེའི་གནས་ལ་རབ་ཏུ་བསྟོད་པ་ཉིད་ཀྱི་སྒོ་ནས་བླང་བྱ།
ཚུལ་ཁྲིམས་ཀྱི་ཡོན་ཏན། དོར་བྱ་ཁྲིམས་འཆལ་གྱི་ཉེས་པ་རྣམས་བློ་ལྡན་སྐྱེ་བོའི་ཡིད་ལ་གསལ་བར་བྱེད་པ་ཞེས་བྱ་བ་ཡི་བསྟན་བཅོས་འདིར་བཞུགས་ཤིང་ཡོད་དོ་ཞེས་
གསུངས་སོ། །སྤྱིར་མིང་དུ་བཏགས་པའི་དགོས་པ་ནི། ཇི་སྐད་དུ། མིང་དུ་གདགས་པར་མ་མཛད་ན། །འཇིག་རྟེན་ཐམས་ཅད་རྨོངས་པར་འགྱུར། །དེ་བས་མགོན་
པོ་ཐབས་མཁས་པས། །ཆོས་རྣམས་མིང་དུ་བཏགས་པར་མཛད། །ཅེས་སོ། །བྱེ་བྲག་འདི་ལ་དབང་པོ་གསུམ་གྱི་རྟོགས་ཚུལ་ཡང་ཡོད་དོ། །གཉིས་པ་ལ་བཞི་ལས།
འཕྲལ་ཡུན་གྱི་ངན་སྤྱོད་འགོག་པའི་ལམ་སྟོན་དགེ་བའི་བཤེས་གཉེན་ལས་མེད་པས་དེ་ལ་སྙིང་བརྩེ་བའི་ཡོན་ཏན་གཙོ་བོར་བསྟོད་པས་མཆོད་པར་བརྗོད་པ། ཁེ་ཉེན་ཕྱིན་ཅི་
ལོག་ཏུ་སེམས་པའི་སྙིང་མེད་རྨོངས་པའི་འགྲོ་ཚོགས་ལ་བསམས་ཏེ་ཁེངས་པ་བསྐྱུངས་པ། ཆོས་འདུལ་དྲི་མེད་སྟོན་པ་དང་བསྟན་པ་གཉིས་ཀར་བསྔགས་པས་སྤྲོ་བ་བསྐྱེད་པ།།

༄༅། །ཡང་དག་ཁྲིམས་ལ་སློབ་འདོད་ཀྱི་ཀུན་སློང་གིས་དྲངས་པའི་ཚུལ་ཁྲིམས་ལ་དགེ་ལེགས་ཀྱི་ཡོན་ཏན་ཐམས་ཅད་འདུ་བས་རྩོམ་པར་དམ་བཅའ་བའོ།
དང་པོ་ནི། སྙིང་བརྩེའི་མངའ་བདག་སོགས་ཀྱིས་བསྟན་ཏེ། རྒྱལ་བའི་ཐོག་མཐའ་བར་གསུམ་གྱི་ཡོན་ཏན་ཐམས་ཅད་ཀྱི་རྒྱུ་དང༌། བྱང་སེམས་ཀྱི་རྩ་བ་སྙིང་རྗེ་
ཆེན་པོ་ནི་ཁ་ཙམ་མ་ཡིན་པར་སྙིང་ཁོང་རུས་པའི་གཏིང་ནས་འགྲོ་བ་ཀུན་ལ་བུ་གཅིག་པུའི་མ་ལྟར་སྙིང་བརྩེ་བའི་མངའ་བདག་ཆེན་པོ་མངོན་མཐོ་དང་ངེས་ལེགས་ཀྱི་རྩ་བ་
རང་རྒྱུད་ལ་སྐྱེད་པའི་དགེ་བའི་བཤེས་སམ་གཉེན་ལྟ་བུར་གྱུར་པའི་བཀའ་དྲིན་གསུམ་ལྡན་གྱི་བླ་མ་དམ་པ་དེ་མཁྱེན་ནོ །ཞེས་མོས་གུས་རྩེ་གཅིག་པས་གསོལ་བ
ཀླུབཏབ་པ་སྟེ། དེ་ཡང་འདི་ལྟར། སྙིང་རྗེ་ནི་ཐོག་མཐའ་བར་གསུམ་ཀུན་གྱི་ཡོན་ཏན་ཐམས་ཅད་ཀྱི་རྒྱུ་སྟེ། ཇི་སྐད་དུ། གང་ཕྱིར་བརྩེ་ཉིད་རྒྱལ་བའི་ལོ་ཏོག་ཕུན་ཚོགས
འདིའི་༑ ༑ས་བོན་དང་ནི་སྤེལ་ལ་ཆུ་འདྲ་ཡུན་རིང་དུ། །ལོངས་སྤྱོད་གནས་ལ་སྨིན་པ་ལྟ་བུར་འདོད་གྱུར་པ། །དེ་ཕྱིར་བདག་གིས་ཐོག་མར་སྙིང་རྗེ་བསྟོད་པར་བགྱི། །ཞེས་སོ།།

དེ་ལྟར་བརྩེ་བའི་ཚུལ་ནི། ཇི་ལྟར་མ་ནི་ཁྱད་པར་དུ། །ནད་ཐེབས་བུ་ལ་གདུང་འགྱུར་བ། །དེ་བཞིན་བྱང་ཆུབ་སེམས་དཔའ་བརྩེ། །དམ་པ་མིན་ལ་ཁྱད་པར་དུ་འོ། །ཞེས་
སོ༑ ༑འདོད་དོན་གང་གི་ཕྱིར་འདེབས་ཤེ་ན། ཉེས་པ་ཐམས་ཅད་ཀྱི་གཞིར་གྱུར་པ་གཙང་བདེ་བདག་རྟག་གི་བློ་ཚུལ་བཞིན་མིན་པའི་དངོས་པོ་ཡིད་ལ་བྱེད་པའི་ལོག་
པའི་ལམ་དམན་པ་ལས་རང་གཞན་འགྲོ་བ་སྤྱི་དང༌། བྱེ་བྲག་ཐར་པ་དོན་གཉེར་གྱི་གང་ཟག་ཐམས་ཅད་བདུད་དང་བར་ཆད་ཀྱི་འཇུག་སྒོ་གཅིག་པུ་པའི་རྣམ་རྟོག་ངན་
འདི་ལས་རང་སྐྱབས་ཤིང་གཞན་སྐྱོབ་པར་རང་མཛོད་ཅིག། ཅེས་ཐུགས་དམ་གནད་ནས་བསྐུལ་ཏེ་ཇི་ལྟར་སྨོན་པའི་གནས་ད་ལྟ་མྱུར་བ་ཉིད་དུ་འགྲུབ་པར་གསོལ་བ
འདེབས་པའོ། །རང་ཞེས་རྐང་པ་ཁ་སྐོང་དུ་སྨོས་སོ། །དེ་ཡང་གཙང་བདེ་རྟག་བདག་ལས་ལོག་པ་དང༌། བྱངཆུབ་འཐོབ་པར་གསོལ་བ་འདེབས་པ་དོན་གཅིག་སྟེ། རྒྱུད་
བླ་མར། གཙང་བདག་བདེ་དང་རྟག་ཉིད་ཀྱི། །ཡོན་ཏན་ཕ་རོལ་ཕྱིན་པ་འབྲས། །ཞེས་སོ། །སྲིད་པ་སྤྱི་དང་བྱེ་བྲག་འདི་སྣང་ལ་སྐྱོ་བ་གཏིང་ནས་འཁྲུངས་པའི་སྨྲེ་ཚིག་ཀྱེ་

༄༅། །མ་ཞེས་བརྗོད་པ་སྟེ། ཇི་སྐད་དུ། འབྱུང་བ་སྒང་གཤོང་སྣོད་ལ་ཡི་རེ་ཆད། །གཡོ་སྒྱུ་ཟོལ་ཟོག་བཅུད་ལ་ཡེ་རེ་ཆད། །ཅེས་སོ། །ཇི་ལྟར་སྐྱོ་ན་
ཁོར་བའི་ཐོག་མཐའ་རྒྱལ་བའི་སྤྱན་གྱིས་ཀྱང་གཟིགས་པའི་ཡུལ་ལས་འདས་པར་འཁྱམས་པས་ཐོག་མེད་དུས་ནས་མ་རིག་པ་དང༌། ལོག་པར་ལྟ་བས་ལོག་ལམ་སྲིད།
པའི་སྨག་རུམ་སྟུག་པོར་ང་དང་ང་ཡིར་ལྟ་བ་ལ་ཡང་ཡང་གོམས་པའི་སྐྱེ་བོ་བདག་དང་བདག་འདྲ་བ་ནི། འགྲེལ་ཆུང་ལས། ཉོན་མོངས་དུས་ཚེ་ལྟ་བ་སེམས་ཅན་སྙིགས། །
ཞེས་པ་ལྟར། སྙིགས་མ་ལྔའི་སྤྱོད་པ་རླུང་ལྟར་འཚུབ་ཅིང་དྲག་དུ་བདོ་བར་གྱུར་པ་འདི་ལ་སེམས་པ་ཞིག་སྐྱོ་ཞིང་སུན་པ་སྐྱེ་བྱུང་བས་ད་ཕན་བྱང་ཆུབ་སྙིང་པོའི་བར་དུ།
སྐྱབས་གནས་མཐར་ཐུག་བླ་མ་ལས་གཞན་མེད་པར་བློ་ཐག་རྦད་ཀྱིས་བཅད་པ་སྟེ། དེ་ཡང་བླ་མ་ནི་ཞིང་གི་མཆོག་དམ་པ་ཡིན་པའི་ཚུལ། དགོངས་འདུས་ལས། བསྐལ་པ་
འབུམ་གྱི་སངས་རྒྱས་པས། །བླ་མ་གཉན་པར་ཤེས་པར་བྱ། །ཅི་ཕྱིར་བསྐལ་པའི་སངས་རྒྱས་རྣམས། །བླ་མ་དག་ལ་བརྟེན་ཏེ་འབྱུག །བླ་མ་མེད་པའི་གོང་རོལ་དུ། །

སངས་རྒྱས་འབྱུང་བར་ངས་མ་བཤད། །ཅེས་སོ། །གཉིས་པ་ནི། མཚན་ལྡན་དགེ་བའི་སོགས་ཀྱིས་བསྟན་ཏེ། མདོ་རྒྱུད་ཐམས་ཅད་ནས་ཇི་སྐད་བཤད་པའི།
མཚན་ཉིད་ལྡན་པའི་ལམ་སྟོན་དགེ་བའི་བཤེས་གཉེན་ཏེ། དེའི་མཚན་ཉིད་ནི། སོ་ཐར་ལ་སུམ་བརྒྱ་པ་ལས། ཚུལ་ཁྲིམས་ལྡན་ཞིང་འདུལ་བའི་ཆོ་ག་ཤེས། །ནད།
ལྷཔར་སྙིང་བརྩེ་འཁོར་ནི་དག་པ་དང་། །ཆོས་དང་ཟང་ཟིང་ཕན་འདོགས་ཀྱིས་བརྩོན་པ། །དུས་སུ་འདོམས་པ་དེ་དག་བླ་མར་བསྔགས། །ཞེས་དང་། བྱང་སེམས་ཀྱི། སྡོམ་
པ་ཉི་ཤུ་པར། བླ་མ་སྡོམ་ལ་གནས་ཤིང་མཁས། །ནུས་དང་ལྡན་ལས་བླང་བར་བྱ། །ཞེས་དང་། གསང་སྔགས་ལྟར། ལམ་རིམ་ལས། སྟོན་པ་མཛོད་ལྡན་ཆུ་བོ་རྫོགས། །
གཉེར་ལྡན་རྒྱུད་དང་ལས་ལ་མཁས། །མན་ངག་དྲོད་དང་བརྒྱད་འཆང་བ། །(ཞེས་པའི་དོན་ནི། ཇི་སྐད་དུ་གསང་བདག་ཞལ་ལུང་ལས། འཆད་བྱེད་སློབ་དཔོན་གྱི་མཚན་ཉིད་ནི། བརྒྱུད་ལྡན་ཏེ་
བསྐྱེད་རྫོགས་གསུམ་གྱི་དོན་ལ་མཁས་པས་གསང་བའི་མཛོད་གསུམ་དང་ལྡན་པ་ལས། དེའང་ལྟ་བའི་མཛོད་ཨ་ཏི་རྫོགས་ཆེན་དང་༡ ཏིང་འཛིན་གྱི་མཛོད་ཨ་ནུ་ཡོ་ག་སྟེ་རྫོགས་རིམ་དང་། ༈ སྤྱོད་པའི་མཛོད་མ་ཧཱ་

༄༅།    །ཡོག་བསྐྱེད་རིམ་གྱི་མཛོད་དེ། མཛོད་གསུམ་སོ་སོར་བགྲངས་པས་གསུམ་དང་། ༣ ཕན་ནུས་ཟབ་མོའི་དབང་ཐོབ་པས་དབང་གི་ཆུ་བོ་རྫོགས་པ། ༤ གསང་སྔགས་བབ་འཚོལ་དུ་མི་
སྤྱོད་པས་གསང་གཉེར་ཐུབ་པའམ། ཡང་ན་སྣོད་ལྡན་ཡལ་བར་མི་འདོར་བས་གཉེར་དང་ལྡན་པ། ༥ རྒྱུད་དོན་དངོས་པོ་བཅུ་ལ་མཁས་པས་ཀློབ་བུའི་ཤེས་རྒྱུད་འགྲོལ་ནུས་པ། ༦ དཀྱིལ་འཁོར་དང་དབང་གི་རིམ་པ་
དང་ཞི་རྒྱས་སོགས་ལས་ཚོགས་སྒྲུབ་པའི་མཐའ་ལ་མ་རྨོངས་པ། ༧ སྙན་བརྒྱུད་ཀྱི་མན་ངག་འཆང་བའམ་ཉམས་མྱོང་དང་ལྡན་པས་མན་ངག་གི་གདེང་ཐོབ་པ་སྟེ་བརྒྱད་དོ། །ཞེས་བརྒྱད་པོ་དེ་ཉིད་འཆང་བའམ་དེ་དག
དང་ལྡན་པ་ནི་རྒྱུད་དོན་སྟོན་པའི་སློབ་དཔོན་གྱི་མཚན་ཉིད་དུ་གསུངས་པའོ། མཆན། ཞེས་སོ། །དེ་ལྟ་བུའི་མཁན་སློབ་འདུས་པའི་དྲུང་དེ་ལས་ཡོན་ཏན་ཀུན་གྱི་གཞི་རྟེན་ཚུལ་ཁྲིམས་ཀྱི་
བསླབ་པ་བླངས་ཏེ་ལེགས་པར་སྲུང་བ་ནི་རིན་པོ་ཆེའི་རྒྱན་བཟང་པོ་ལྟ་བུ་ཡིན་ཏེ། སྟོན་པས། ལེགས་བཀྲུས་ལེགས་པར་བྱུགས་པ་ཡི། །ཚོང་དཔོན་བུ་ཡི་མགོ་བོ་ལ། །ཙམ་པ་
ཀ་ཡི་མེ་ཏོག་ཕྲེང་། །དྲི་ཞིམ་ཡིད་འོང་བཏགས་པ་མཛེས། །དེ་བཞིན་ཚུལ་ཁྲིམས་ལྡན་གྱུར་ཅིང་། །མང་ཐོས་ཚུལ་ཁྲིམས་ཕུན་སུམ་ཚོགས། །རྒྱལ་བའི་སྲས་པོ་ཡོན་ཏན་ལྡན།

དེ་ལ་ངུར་སྨིག་དེ་བཞིན་མཛེས། །ཞེས་དང་། མངོན་པར་འབྱུང་བའི་མདོ་ལས། བཅོམ་ལྡན་འདས་ཀྱིས་བཀའ་བསྩལ་པ། ཚུལ་ཁྲིམས་ང་ཡི་རྒྱན་ཡིན་ཏེ། །ཚུལ་ཁྲིམས་ཉིད་
ནི་བྱུག་པ་ཡིན། །གསེར་དང་ནོར་བུའི་རྣ་ཆ་དག །རྨོངས་སྐྱེས་ང་ལ་ཅི་ཞིག་བྱ། །ཞེས་དང། མདོ་ལས། དཔེར་ན་མི་རོའི་མགོ་ལ་གསེར་ཕྲེང་ངམ། །ཡང་ན་མེ་ཏོག་ཕྲེང
བ་བཏགས་བྱས་པ། །དེ་བཞིན་ཁྲིམས་མེད་ངུར་སྨིག་གྱོན་པ་ཡང་། །མཐོང་ནས་དེ་ལ་ཡིད་ནི་དད་མི་འགྱུར། །ཞེས་དང་། དཔའ་བོས། སྐྱོན་བྲལ་རྒྱན་དུ་གྱུར་པའི་མཆོག་ཅེས་
བྱ༑ ༑ཞེས་དང་། ཚུལ་ཁྲིམས་རྒྱན་གྱི་མཆོག་ཡིན་ཏེ། །རྒྱན་འདི་ལ་ནི་སྟོར་བ་མེད། །མི་འཇིགས་འཕྲོག་ཏུ་མེད་པའི་རྒྱན། །ཚུལ་ཁྲིམས་འདི་ཡིན་སྲུང་བར་གྱིས། །ཞེས་དང་
དྲིས་ལན་རིན་ཆེན་ཕྲེང་བ་ལས་ཀྱང་། མཛེས་པའི་རྒྱན་ནི་གང་ཞེ་ན། །གང་ཞིག་ཚུལ་ཁྲིམས་ཕུན་སུམ་ཚོགས་པའོ། །ཞེས་སོ། །རང་གཞན་ཀུན་ལ་གནས་སྐབས་ཕན་པ་དབ
མཐར་ཐུག་བདེ་བའི་འབྱུང་གནས་མཆོག་ཏུ་གྱུར་པ་ཡིན་ཏེ། ས་གའི་ལྷས། རབ་བསྔགས་ནོར་ནི་ཕུན་ཚོགས་ཤིང་། །ལྷ་ཡི་ཁང་བཟང་དམ་པར་སྐྱེ། །ཏིང་ངེ་འཛིན་

༄༅། །དང་ངེས་འབྱུང་འཐོབ། །ཚུལ་ཁྲིམས་འདི་ནི་འབྲས་བུ་ཆེ། །ཞེས་སོ། །དེ་ལྟ་བུའི་ནོར་བུ་རིན་པོ་ཆེའི་དོ་ཤལ་བཟང་པོ་ལྟ་བུ་འཐོབ་པར་དཀའ་བ་
དེ་ཉིད་ཐོག་མར་གུས་པས་རང་རྒྱུད་ལ་བླངས་ནས་ནོར་བུ་ལ་མེལ་ཚེ་བྱེད་པ་བཞིན་དུ་དྲན་ཤེས་བག་ཡོད་ཀྱི་བསམ་པ་དང་གུས་རྟག་གི་སྦྱོར་བས་འབད་རིགས་པ་ལ་སྙིགས།
མའི་བཙུན་གཟུགས་དག་གིས་འཕྲལ་བྱུང་ཉམས་དགའ་བའི་སྣང་བ་ཡུལ་ཤེས་འཕྲད་པའི་རེག་བྱའི་བདེ་བའི་རང་བཞིན་སྙིང་པོ་མེད་ཅིང་འཇིག་སླ་བ་སོགས་ཀྱིས་དངོས་པོ།
དམན་པ་སུན་ཕྱེ་སྟེ་སྲན་ཙམ་ཕོར་པ་གང་དང་བརྗེ་བ་ལྟ་བུའི་ཁོག་པའི་ནང་ན་སྙིང་མེད་བླུན་ཞིང་རྨོངས་པའི་རྣམ་པ་འདི་ནི་རྨོངས་ན་རྨོངས་ཚབས་ཆེ་བས་ཏེ།
ཆེན་པོ་འདི་ཅི་ཞིག་ཅེས་ཤིན་ཏུ་ཁྲེལ་བལྟས་བྱེད་ཚུལ། ཇི་སྐད་དུ། ཡུལ་གང་ན་ནི་ཡོངས་རྟོག་མཁས་པ་མེད། །ནོར་བུ་རིན་ཆེན་རིན་ཐང་བྲལ་བ་ལ། །བ་ལང་རྫིས་ནི་

ཕུལ་གསུམ་སྦྱིན་ཞེས་སྨྲ། །ཞེས་སོ། །ཐུགས་ཁྲེལ་བརྗོད་མི་ཤེས་པ་ལྟ་བུར་དགོངས་ནས་འདི་འདྲའི་སྐྱེ་བོ་གདུལ་བྱའི་ཡུལ་དུ་འགྱུར་དཀའ་བར་ཤུགས་ཀྱིས་བསྟན་པའོ།།
དེ་ཡང་རེག་བདེ་ལ་སྙིང་པོ་མེད་པའི་ཚུལ་ནི། མདོ་ལས། འདོད་བསྟེན་ཤ་ཟ་མོ་དང་སྲིན་མོ་དང༌། །བུད་མེད་གཟུགས་མི་སྡུག་དང་འདྲིས་བྱེད་བཞིན། །འདི་ནི་བ་
gཁང་བོང་བུ་རྟ་དག་དང༌། །ཕག་དང་ཁྱི་དང་ཝ་དང་རྔ་མོ་དང་། །གླང་ཆེན་ལུག་རྣམས་ཀྱིས་ཀྱང་བསྟེན་པ་སྟེ། །འདོད་པ་སྐྱེས་བུ་དམ་པ་རྣམས་ཀྱིས་སྤང་། །
འདོད་བསྟེན་ཚུལ་ཁྲིམས་ཐོས་དང་གཏོང་བ་དང༌། །དཀའ་ཐུབ་བརྟུལ་ཞུགས་རྣམས་ནི་འཇོམས་པ་སྟེ། །འདི་ལ་རྟག་ཏུ་བག་མེད་ཉེས་པ་འཕེལ། །དེ་ཕྱིར་ཐར་
འདོད་རྟག་དུ་བུད་མེད་སྤང་། །ཞེས་དང་། འདོད་པ་མི་རྟག་རྟག་ཏུ་སྨད་པ་སྟེ། །ཤིན་ཏུ་སྡུག་བསྔལ་བདེ་བ་འཇིག་པར་བྱེད། །རྟག་ཏུ་ངན་སོང་པ་རྣམས་ཁྱིམ་དུ་
འགྱུར༑ ༑སེམས་རྨོངས་གྱུར་པ་དག་གིས་རྟག་ཏུ་བསྟེན། །ཞེས་དང་། བྱམས་པས། ཇི་ལྟར་པདྨ་འདམ་སྐྱེས་དེ། །མདུན་དུ་གྱུར་ན་ཡིད་དགའ་དང༌། །ཕྱིས་

༄༅། །ནས་དགའ་བ་མེད་འགྱུར་བ། །འདོད་ཆགས་དགའ་བ་དེ་བཞིན་ནོ། །ཞེས་དང་། བཞི་བརྒྱ་པ་ལས། ཁྱི་སོགས་རྣམས་ལའང་ཐུན་མོང་
པས༑ ༑བློ་གྲོས་ངན་པ་ཁྱོད་ཅི་ཆགས། །ཞེས་སོ། །གསུམ་པ་ནི། གང་ན་རྨད་བྱུང་སོགས་ཀྱིས་བསྟན་ཏེ། དེ་ལྟ་ནའང་སྐལ་བཟང་སྔོན་སྦྱངས་ཅན་གྱི་སྐྱེ་བོ་
སྲིད་པའི་གནས་གང་ན་ངོ་མཚར་རྨད་དུ་བྱུང་བའི་རྒྱུ་སྟེ། དེ་ནི་འདི་ལྟར་མངོན་པར་མཐོ་བ་ལྷ་མིའི་བདེ་བ་དང་། ངེས་པར་ལེགས་པ་བྱང་ཆུབ་གསུམ་གྱི་རྒྱུ་ཡོད་ན་
དེས་ཆོག་མེད་ན་ཐབས་ཆག་ཡིན་པས་ཆེན་པོ་ཞེས་སྨྲས་ཏེ། འདུལ་བ་ལུང་ལས། ངའི་དགེ་སློང་ཚུལ་ཁྲིམས་དྲི་མ་མེད་པ་དེ་ལ་མཐོ་རིས་ནི་རས་ཡུག་གིས་ཆོད་པ་ཙམ་ལ།
ཐར་པ་ནི་ཡོལ་བས་ཆོད་པ་ཙམ་མོ། །ཞེས་དང༌། དགེ་སློང་ལ་རབ་ཏུགཅེས་པ་ལས། ཚུལ་ཁྲིམས་འདི་ནི་བདེ་བའི་མཆོག །ཚུལ་ཁྲིམས་འདི་ནི་ཐར་པའི་ལམ། །ཚུལ་
ཁྲིམས་འདི་ནི་ཡོན་ཏན་གཞི། །ཚུལ་ཁྲིམས་འདི་ནི་སངས་རྒྱས་རྒྱུ། །ཞེས་དང༌། སོ་ཐར་ལས། འདི་ནི་བཟང་འགྲོར་འགྲོ་བ་ཡི། །ངེས་པའི་ཆུ་ལོན་ཟམ་པ་ཡིན། །ཞེས་

དང་། འདི་ནི་ཐར་པའི་གྲོང་འཇུག་པའི། །ཐེམ་སྐས་གཞི་དང་འདྲ་བར་གནས། །ཞེས་དང་། འཇུག་པ་ལས། སོ་སོ་སྐྱེ་བོ་རྣམས་དང་གསུང་སྐྱེས་དང༌། །རང་བྱང་
ཆུབ་ལ་བདག་ཉིད་ངེས་རྣམས་དང། །རྒྱལ་སྲས་རྣམས་ཀྱི་ངེས་པར་ལེགས་པ་དང༌། །མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། །ཅེས་སོ། །སྲིད་པའི་གནས་མཐའ
དག་ལ་སྙིང་པོ་མེད་པར་རིག་ནས་ཞེན་པའི་དྲི་མ་མེད་པའི་དམ་པའི་ཆོས་རྗོད་བྱེད་འདུལ་བའི་སྡེ་སྣོད་བརྗོད་བྱ་ཕྱི་རོལ་མུ་སྟེགས་པ་ལས་ལྷག་པ་ཚུལ་ཁྲིམས་ཀྱི་བསླབ་
པ་རིན་པོ་ཆེའི་རང་བཞིན། །འདི་ནི་ཐར་པའི་ལམ་སྟོན་དུ་གྱུར་པས་སྟོན་པ་དང། རང་རྒྱུད་ལ་བླང་བྱའི་བསླབ་པར་གྱུར་པས་ན་བསྟན་པ་གཉིས་ཀ་རང་ཡིན་ནོ
ཞེས་བདག་ཅག་མི་མཇེད་ཀྱི་འདྲེན་མཆོག་བླ་ན་མེད་པ་པདྨ་དཀར་པོ་ལྟ་བུའི་དཔའ་བོ་ཆེན་པོ་ཉི་མའི་གཉེན་ཏེ་སྟོན་པ་མཆོག་ཤཱཀྱ་སེང་གེ་དེས་ང་ནི་མྱ་ངན་འདས་
གྱུར་ན། །འདི་ནི་ཁྱོད་ཀྱི་སྟོན་པའོ་ཞེས། །རང་བྱུང་ཉིད་ཀྱིས་གུས་བཅས་པར། །ནན་ཏན་དགེ་སློང་ཚོགས་མདུན་བསྟོད། །ཅེས་སྟོན་པ་རང་གི་རྗེས་སུ་འཇུག་ཅིང་བསླབ་

༄༅། །པ་ལ་ཚུལ་བཞིན་སློབ་པར་འདོད་པའི་གང་ཟག་ལ་གཟུགས་སྐུ་ཞི་བའི་དབྱིངས་སུ་སྙོམས་པར་ཞུགས་ན་ཡང་དམ་པའི་ཆོས་བགོས་པའི་སྐལ་བར་ཕྱིན་
ལས་ཀྱི་འཇུག་པ་ལྔ་བརྒྱ་ཕྲག་བཅུའི་གནས་ཚད་རྫོགས་ཀྱི་བར་དུ་བཞག་པར་མཛད་པ་དག་གོ །དེས་ན་ད་ལྟ་ལུང་གི་བསྟན་པའི་དུས་ལ་བབས་པའི་ཚུལ་སོགས་ལ་བསམས་
ནས་འདི་སྣང་འཁོར་བའི་བྱ་བ་ལ་སྙིང་པོར་མི་སེམས་པར། རྒྱལ་བ་དགྱེས་པའི་ཚུལ་ཁྲིམས་ཀྱིས་སྒོ་གསུམ་གྱི་འཇུག་པ་སྡོམ་པའི་ལས་ལ་སྤྲོ་བ་དམ་པ་ཡར་ཟླ་ལྟར་བསྐྱེད་པར་
བྱའོ༑ ༑བཞི་པ་ནི། ཡང་དག་ཁྲིམས་ལ་སོགས་ཀྱིས་བསྟན་ཏེ། ཚངས་སྤྱོད་ཡོན་ཏན་བཞི་ལྡན་གྱི་བསླབ་པ་ཡང་དག་པའི་ཚུལ་ཁྲིམས་ལ་གཞན་ངོར་མཛེས
ཆོས་དང་། འཇིགས་སྐྱོབ་ལེགས་སྨོན་ལ་མི་རེ་བར་སྲིད་པའི་མཚོ་ལས་སྒྲོལ་བའི་གྲུ་ལྟར་ཤེས་ནས་དེ་ལ་སློབ་པར་འདོད་པའི་གང་ཟག་ཐར་པ་དོན་གཉེར་གྱི་སྐལ་བ་བཟང་
པོ་ཅན་ཞིག་ད་ལྟའི་དུས་འདིར་ཡོད་སྲིད་ན། །དེའི་མེད་དུ་མི་རུང་བའི་རྒྱུ་གཅིག་པུ། མ་རིག་མུན་པ་སེལ་བའི་སྒྲོན་མེ། ཤེས་རབ་གསུམ་གྱི་ནང་ནས་མཆོག གནས་ལྔ་

སྤྱིདང་ཁྱད་པར་ནང་རིག་པ་རྒྱལ་བའི་བསྟན་པ་རྒྱུ་འབྲས་ཀྱི་ཐེག་པའི་གསུང་རབ་ཉན་འདོད་ཀྱི་ཐོས་པ་དང་། དེ་ལ་སྒྲོ་འདོགས་གཅོད་པའི་བསམ་པའི་ཤེས་རབ་ཀྱི་
གནས་སྐབས་ལ་དགའ་ཞིང་སྤྲོ་བ་ཞིག་ངང་ངམ་ཤུགས་ཀྱིས་རྩོལ་མེད་དུ་འོང་སྟེ་བསྟན་པ་དེ་ལ་སྤྲོ་བ་དྲག་པོས་སྣ་དྲངས་ཏེ་འདི་ཕྱིར་དགེ་ལེགས་ཀྱི་ཡོན་ཏན།
བསླབ་པ་གསུམ་པོ་རྩོལ་བས་ཆེད་དུ་མ་འབད་བཞིན་དུ་ངམ་ངམ་ཤུགས་ཤུགས་ལ་རང་རྒྱུད་དུ་འགོ་ཞིང་སྐྱེ་བར་འགྱུར་འོང་བས་བསླབ་པ་གསུམ་པོ་སྔ་མ་སྔ་མས་ཕྱི
མ་ཕྱི་མའི་སྣ་དྲངས་ཤིང་ཕྱི་མས་སྔ་མ་ཡར་ལྡན་དུ་བྱེད་པའི་ཚུལ་གྱིས་བསླབ་གསུམ་གྱི་ཡོན་ཏན་གཅིག་གྲོགས་གཅིག་གིས་བྱས་ཏེ་དམ་བཅའ་ཇེ་བརྟན་སྤྲོ་བ་ཇེ་འཕེལ་དུ་དམ་
བཅའ་རྡོ་ལ་རི་མོ་བྲིས་པ་ལྟ་བུའི་དམ་པའི་རྣམ་ཐར་མཆོག་གི་རྗེས་སུ་སོན་པ་དེ་ལྟར་དུ་འོང་བའི་ཚུལ་ནི། ལུང་སྨན་གྱི་གཞི་ལས། དགེ་སློང་དག་ཚུལ་ཁྲིམས་གོམས་པར་བྱས
ན་ཏིང་ངེ་འཛིན་ཡུན་རིང་དུ་གནས་པར་འགྱུར་རོ། །ཏིང་ངེ་འཛིན་གོམས་པར་བྱས་ན་ཤེས་རབ་ཡུན་རིང་དུ་གནས་པར་འགྱུར་རོ། །ཤེས་རབ་གོམས་པར་བྱས་ན་འདི་ལྟ་སྟེ

༄༅། །འདོད་ཆགས་དང་ཞེ་སྡང་དང་གཏི་མུག་ལས་སེམས་ཡང་དག་པ་ཁོ་ནར་རྣམ་པར་གྲོལ་བར་འགྱུར་རོ། །ཞེས་གསུངས་པའི་ཕྱིར་རོ། །གཉིས་
པ་ལ། བླང་དོར་ལེགས་ཉེས་ཀྱི་རྣམ་དབྱེ་རྒྱས་པར་བསྟན་ཏེ་ལེགས་པའི་ཡོན་ཏན་ཐམས་ཅད་ཀྱི་གཞི་རྟེན་ཚུལ་ཁྲིམས་ལ་བསྟོད་པ། སྒྲིབ་གཉིས་དྲི་མ་མཐའ་དག་གི་
དངོས་གཉེན་སྒོམ་པ་ལ་བསྐུལ་བ་གཉིས་ལས། དང་པོ་ལ་གསུམ་སྟེ། སྤང་བླང་སོ་སོར་འབྱེད་པའི་སྒོ་ནས་ཚུལ་ཁྲིམས་ལ་བསྔགས་པ་དངོས་དང༌། དེའི་སྲུང་བྱེད་ཀྱི་
ཐབས་བྱེ་བྲག་ཏུ་དབྱེ་བ། དེ་དག་དང་འབྲེལ་བའི་གཏམ་གྱིས་མཇུག་བསྡུ་བའོ། །དང་པོ་ལ་གསུམ་སྟེ། ཚེ་འདིར་འབྱུང་བའི་སྡུག་བསྔལ་དང་བདེ་བའི་གནས
སྐབས་ལ་བསམས་ནས་བླང་དོར་དགོས་ཚུལ། འཆི་བའི་དུས་ལ་བབས་ཚེ་འབྱུང་བའི་སྣང་ཚུལ་ལ་བསམས་ནས་བླང་དོར་དགོས་ཚུལ། ཤི་ནས་ཕྱི་མའི་བདེ་སྡུག་ལ་
བསམས་ནས་བླང་དོར་དགོས་ཚུལ་ལོ། །དང་པོ་ལ་གསུམ་སྟེ། རྒྱུ་སྒྲུབ་པར་དཀའ་བ་དང་འབད་རྩོལ་མེད་པར་འབྱུང་བའི་ཚུལ་ལ་བསམ་པ། འབྲས་བུ་གནོད་པ་དུ་

མ་འདུ་བ་དང་རབ་དགའ་བླ་ལྷག་ཏུ་འཕེལ་བའི་ཚུལ་ལ་བསམ་པ། དེས་ན་ཁྲིམས་འཆལ་སྟོན་པ་མཆོག་དང་སྐྱེ་དགུ་ཡོངས་ཀྱིས་སྨད་དེ་འགྱོད་བཞིན་འཆི་བའི་དུས
བྱེད་ཚུལ་ལོ། །དང་པོ་ལ་གཉིས་ཏེ། ཚུལ་འཆལ་གྱི་རེ་འབྲས་དོན་མེད་དུ་གྱུར་ནས་གཤིས་ངན་དུ་འཆི་བ་མང་ཚུལ་དང༌། ཁྲིམས་ལྡན་ལ་བསྟོད་བསྔགས་དང་རྙེད
བཀུར་འབད་པ་མེད་པར་འབྱུང་ཚུལ་ལོ། །དང་པོ་ནི། མ་རུང་བུད་མེད་སོགས་ཀྱིས་བསྟན་ཏེ། བུད་མེད་ནི་མ་རུང་ཞིང་མི་བསྲུན་པ་ཡིན་ཏེ། ཟླ་བ་སྒྲོན་མེ་
ལས༑ འཇིགས་པ་ཆེན་པོའི་ཞགས་པ་ནི། །བུད་མེད་ཞགས་པ་མི་བཟད་པས། །སངས་རྒྱས་རྣམས་ཀྱིས་འདོད་པ་དང༌། །བུད་མེད་བསྟེན་པར་ཡོངས་མི་བསྔགས། །
ལམ་འདིས་བྱང་ཆུབ་མི་འགྱུར་བས། །བུད་མེད་རྣམས་ལ་མ་བརྟེན་པར། །སྦྲུལ་གདུག་ཤིན་ཏུ་ཁྲོ་བ་ལྟར། །མཁས་པས་དེ་ནི་རྣམ་པར་སྤང་། །ཞེས་དང༌། དྲན་ཉེར
བུད་མེད་ཕུང་བར་བྱེད་པ་སྟེ། །འཇིག་རྟེན་འདི་དང་ཕ་རོལ་ཕུང་། །གལ་ཏེ་བདག་ལ་ཕན་འདོད་ན། །དེ་བས་བུད་མེད་རྣམ་པར་སྤང་། །ཞེས་དང་།མདོ་ལས།  བློ་ངན་

༄༅། །ལོངས་སྤྱོད་ཀྱིས་བཅོམ་པས། །ཕ་རོལ་འཚོལ་བར་མི་བྱེད་ཅིང་། །བསམ་བརླག་འདོད་ལ་སྲེད་པ་ཡིས། །བདག་དང་གཞན་ཡང་ཕུང་བར་བྱེད། །
ཅེས་དང་། ཏིང་འཛིན་རྒྱལ་པོ་ལས། འདོད་པའི་ཕྱིར་ནི་བྱིས་པ་རྣམས། །བུད་མེད་རུལ་ལ་བརྟེན་བྱེད་དེ། །འགྲོ་བ་རུལ་བར་འགྲོ་འགྱུར་ཞིང་། །དེས་ནི་ངན་འགྲོར་ལྟུང་
བར་འགྱུར། །ཞེསདང༌། ལམ་འདིས་བྱང་ཆུབ་མི་འགྱུར་བས། །བུད་མེད་རྣམས་ལ་མ་བརྟེན་པར། །སྦྲུལ་གདུག་ཤིན་ཏུ་ཁྲོ་བ་ལྟར། །མཁས་པས་དེ་ནི་རྣམ་པར་སྤོངས།
ཞེས་སོ། །འདི་ཕྱིའི་ཕུང་ཁྲོལ་ཐམས་ཅད་ཀྱི་གཞི་མ་གཅིག་པུ་མ་རུབ་ཞིང་མི་བསྲུན་པ་བུད་མེད་ཀྱི་བྲན་ནམ་ཁོལ་པོར་གྱུར་ཅིང་ཚུལ་མིན་ཡིད་བྱེད་ཀྱིས་ཀུན་ནས་
བསླངས་པའི་ལས་ཚུལ་ཐ་ཆད་དང་དུ་ལེན་པའི་གང་ཟག་མ་རབས་དག་གིས་བུད་མེད་དེའི་ངོ་སྲུང་སེམས་འཛིན་ལ་སོགས་པའི་ཆེད་དུ་ནོར་རྫས་རྙེད་པར་འདོད་པ་སྟེ་དེ་ནི་
སྤྱིར་འདོད་ཡོན་ལ་གཡེང་སྟེ་ཐར་པའི་བར་གཅོད་ཐམས་ཅད་ལ་ལྷའི་བུའི་བདུད་ཟེར་ལ་བྱེ་བྲག་ཏུནོར་རྫས་དོན་གཉེར་གྱི་བསམ་པ་འབྱུང་བ་ནི་ཚུལ་འཆལ་དེ་ཡི་ཡིད་

འདོད་ལྷའི་གཙོ་བོ་བདུད་ཀྱི་རྒྱལ་པོས་རང་དབང་མེད་པར་བརླབས་ཤིང་དབང་དུ་བྱས་ཏེ་ཚོགས་ཆེན་པོ་རྒྱ་མཚོར་ནོར་བུ་ལེན་དུ་ཕྱིན་པ་ནས་རྒྱ་འགྲོ་དབུས་བསྐོར་
འཚོ་རྫི་ལུག རྨོ་རྐོ་སོ་ནམ་སོགས་རྩ་འཐུ་ཤིང་འབྲེག་ཚུན་ཆད་ཀྱི་ལས་ཀྱིས་ནོར་རྒྱུ་རྫས་ཤིག་ཨི་རག་ཨི་རྙེད་དོན་དུ་གཉེར་ཏེ། །དེ་ལ་རེ་ཞིང་འདོད་པ་ཁོ་ན་ཉིན།
མཚན་ཀུན་ཏུ་སེམས་ལ་བཅངས་ནས་ས་སྟེང་མཐའ་དག་ཁྱི་ལྡོམ་ལྟོགས་པས་ཉུལ་བ་བཞིན་དུ མི་ཚེ་རིལ་པོད་ཉིན་མི་དལ་མཚན་མི་གཉིད་པར་ཞུལ་ཡང་དེའི་ཞེ་འདོད་
ལོངས་སྤྱོད་དངོས་སུ་གྲུབ་ཅིང་སོགས་པ་བསོད་ནམས་མེད་པསལྟ་ཅི་སྟེ་སྨོས་མི་དགོས་ཀྱང་ནོར་འཚོལ་རེ་འདོད་དེའི་མཐར་ལྟོགས་གྲིར་ཏེ་མུ་གེ་དང་འཁྱག་གྲི་ལ་སོགས་
པ་མདོར་ན་གཤིས་ངན་ལོག་ལམ་ལ་ཤི་བ་ཤིན་ཏུ་ཡང་མང་ངོ་སྟེ་མང་པོ་ཡོད་པ་མཐོང་ཆོས་མྱོང་གྱུར་ཡིན་པས་འདི་འདྲའི་སྣང་ཚུལ་ལ་སུན་པ་གཏིང་ནས་སྐྱེ་བ་ཞིག་ཅི་ནས་
ཀྱང་གལ་ཆེ་སྟེ། ཇི་སྐད་དུ། འདོད་པའི་རྐྱེན་གྱིས་མྱ་ངན་སྐྱེ། །འདོད་པའི་རྐྱེན་གྱིས་འཇིགས་པ་སྐྱེ། །འདོད་པ་ཐམས་ཅད་ཡོངས་སྤངས་ནས། །མྱ་ངན་འཇིགས་པ་ག་ལ་འོང་།

༄༅། །ཞེས་སོ། །གཉིས་པ་ནི། རང་རྒྱུད་ཆོས་ཀྱིས་སོགས་ཀྱིས་བསྟན་ཏེ། གོང་དུ་བཤད་པ་དེ་ལས་གཞན་པ་སྐལ་བཟང་ཆོས་ཀྱི་སྐྱེས་བུར་
རྒྱུད་ཀྱི་ཉེས་པར་སྤྱོད་པའི་འཇུག་པ་ཐམས་ཅད་རྣམ་དཀར་དགེ་བའི་ཆོས་ཀྱིས་འདུལ་བ་སྟེ་ཁ་ལོ་སྒྱུར་ཞིང་དབང་དུ་བྱེད་པའི་དམ་པའི་སྐྱེ་བོ། སྡེ་སྣོད་རྒྱ་མཚོའི་འབྱུང་
ཟླགནས་གཅིག་པུ་འདུལ་བའི་སྡེ་སྣོད་ཀྱི་བསླབ་པ་རང་རྒྱུད་ལ་ཚུལ་ཇི་ལྟ་བ་བཞིན་དུ་འཛིན་པའི་གང་ཟག་ཐར་ལམ་གྱི་སྒྲོན་མེ་ལྟ་བུ་སྐྱེས་བུ་ཆེན་པོ་འདི་ལྟ་བུའི་རང་བཞིན།
མོས་སྤྱོད་ཀྱི་ས་ལ་གནས་པ་ཞིག་ཡིན་ནའང་འདུལ་སྤྱོད་གཙང་མ་འཛིན་པའི་བྱིན་མཐུས་ས་ཆེན་པོ་ལ་གནས་པའི་འཕགས་པ་རིགས་གསུམ་མགོན་པོ་ཇི་བཞིན་པར་ས་ཡི
སྟེང་ངམ་ས་འོག་ས་སྟེང་ས་བླའི་སྟེང་སྲིད་པ་གསུམ་པོ་ཐམས་ཅད་ན་སྙན་གྲགས་ཀྱིས་ནམ་མཁའ་གང་། ཕྲིན་ལས་ཀྱིས་འགྲོ་ཁམས་འདུལ་བར་མཛད་པས་གང་ཟག་དེ་ལ་
འཚོ་བ་ལྷས་སྒྱུར། བཀུར་སྟེ་རྗེ་ཡིས་བྱེད་པས་འཕྲལ་མཁོའི་ཉེར་སྤྱོད་ལ་རེ་ལྟོས་མི་འཆའ་རུང་སྦྱིན་པ་བྱེད་ནུས་པའི་སྐྱེ་བོ་ལ་ཚུལ་ཁྲིམས་འབྱུང་བ་སོགས་ཀྱི་བྱེད་ལས་སུ། ཆེ་

ནོར་བུ་རྟ་གླང་ཡུལ་འཁོར་ནས་ཆུང་ཉེར་སྤྱོད་ཕྲམོའི་བར་གྱི་སྣ་ཚོགས་པའི་འབྱོར་བའི་ལོངས་སྤྱོད་ཀྱི་ཚོགས་ཡོད་དོ་ཅོག་ཀུན་ཡོང་ཞིང་རྒུད་པ་མེད་པར་འབད་མེད།
དུ་འདུ་ཞིང་རྙེད་པར་སླ་སྟེ། ཚོམས་ལས། བསྔགས་པར་འགྱུར་དང་ནོར་འཐོབ་དང་། །ཕ་རོལ་བདེ་འགྲོར་དགར་འགྱུར་བའི། །བདེ་བ་གསུམ་པོ་དོན་གཉེར་བའི། །
མཁས་པས་ཚུལ་ཁྲིམས་བསྲུང་བར་བྱ། །ཞེས་དང་། མདོ་ལས། དབུལ་པོར་གྱུར་པས་རབ་ཏུ་བྱུང་གྱུར་ཏེ། །མཆོད་པ་རྙེད་ནས་དབུལལས་གྲོལ་བར་འགྱུར། །ཞེས་དངLཟླདཔའ་བོས་ཀྱང༌། ཚིག་ཏུ་མ་བརྗོད་ཚེགས་སུ་མ་གྱུར་ཀྱང་། །ཉམས་སུ་མཁོ་བའི་ལོངས་སྤྱོད་རིམ་གྲོ་འདུ། །ཞེས་དང༌། མདོ་ལས། ཁྱིམ་པའི་སྐྱེ་བོ་ཐམས་ཅད་ཀུན། །
སེན་མོའི་སྟེང་དུ་ཞིང་རྨོད་ཀྱང་། །ང་ཡི་རབ་ཏུ་བྱུང་བ་རྣམས། །འཚོ་བས་ཕོངས་པར་མི་འགྱུར་རོ། །ཞེས་གསུངས་སོ། །དེ་ལྟ་བུའི་གང་ཟག་དེས་བརྐམ་ཆགས་ཆེན་པོའི་
རེ་འདོད་མི་སྐྱེ་ཞིང་མ་བསྐྱེད་པས་རྙེད་པ་བཙལ་བ་ཆོས་དང་མཐུན་པས་མཚམས་དང་སྒྲུབ་རྒྱུགས་ཀྱི་ཟས་གོས་ཉུང་དུ་སྟེ་ཅུང་ཟད་རྙེད་པས་རང་རྒྱུད་ཆོས་ལས་རིང་བའི་

༄༅། །རྒྱུ་འཆིང་བ་དམ་པོ་རུ་གྱུར་པ་ནི་མ་ལགས་ཏེ་མ་ཡིན་ནོ། །གཉིས་པ་ལ་གཉིས་ཏེ། ཚུལ་འཆལ་སྐྱབས་ཀྱིས་སྤངས་ཤིང་རྒུད་པ་ཆེས་ཆེར་འབྱུང་
ཚུལ༑ ཁྲིམས་ལྡན་ལ་ཆེ་དགུའི་བསྟོད་པ་དོན་ལྡན་གྱིས་རབ་དགའ་བླ་ལྷག་ཏུ་འཕེལ་ཚུལ་ལོ། །དང་པོ་ནི། ཚུལ་འཆལ་ཉེས་པས་སོགས་ཀྱིས་བསྟན་ཏེ། གཞན
ཡང་ཚུལ་ཁྲིམས་འཆལ་ན་ཚེ་འདིར་རྒུད་པ་དུ་མའི་གཞི་ཡིན་ཏེ། ཚུལ་ཁྲིམས་འཆལ་བའི་ཉེས་པ་དྲག་པོས་རང་རྒྱུད་ཟིལ་གྱིས་ནོན་པའི་བླང་དོར་གྱི་གནས་ལ་དཔྱོད་
པའི་ཁོག་པའི་ནང་ན་སྙིང་མེད་ཀྱི་སྟེ་སེམས་མེད་པའི་སེམས་ཅན་དེ་ནི་སྤྱིར་འཕགས་པ་རྣམས་མ་ཡིས་བུ་ལ་བྱམས་པ་ལྟར་སེམས་ཅན་ཀུན་ལ་བརྩེ་བས་རྟག་ཏུ་དགོངས་
ནའང་། རང་གི་ཚུལ་འཆལ་གྱི་ཉེས་པ་ཚབས་ཆེན་པོས་བསྒྲིབས་ནས་འཕགས་ཞལ་བསྐལ་པའི་བར་དུ་མི་མཇལ་བས་འཕགས་པ་མཆོག་དང་རྒྱལ་བའི་བསྟན་པ་འཛིན་
སྐྱོང་སྤེལ་བའི་གཙང་མ་རིས་ཀྱི་ལྷ་དཔལ་མགོན་བདུན་ཅུ་དང་། ལེགས་ཉེས་ཀྱི་སྟངས་འཛིན་ཞིང་བཀའ་ཡི་བྱ་ར་བྱེད་པའི་ཆོས་སྐྱོང་ཕོ་རྒྱུད་མོ་རྒྱུད་རྣམས་ཀྱིས་ཀྱང་

སླངས་ཤིང་སྨད་དེ་སྐྱོབ་བྱེད་དང་བྲལ་བ་སྟེ། ཚུལ་འཆལ་ཚར་གཅོད་པའི་མདོ་ལས། ཤཱ་རིའི་བུ་ཇི་ལྟར་སེང་གེའི་དབུས་ན་ཝའམ་འཁོར་ལོས་སྒྱུར་བའི་དབུས་ན་མl
ནིང་ངམ། ལྷའི་འཁོར་གྱི་དབུས་ན་སྤྲེའུ་འམ། ཀླུའི་རྒྱལ་པོའི་དབུས་ན་ལོངས་སྤྱོད་དང་བྲལ་བའམ། ལྷའི་མིག་ཅན་གྱི་དབུས་ན་དམུས་ལོང་ངམ། འདབ་བཟང་
བྱའི་རྒྱལ་པོའི་དབུས་ན་སྲོག་ཆགས་པད་པ་འདུག་པ་དེ་བཞིན་དུ། ཤཱ་རིའི་བུ་ངའི་ཉན་ཐོས་ཀྱི་དབུས་ན་ཚུལ་ཁྲིམས་རལ་བའི་དགེ་སློང་འདུག་པ་ལྷ་བརྒྱ་སྟོང་ཕྲག་དུ་
མས་མཐོང་ན་ཡིད་མི་བདེ་བ་ཆེན་པོ་སོ་སོར་མྱོང་བར་འགྱུར་ན། བདུད་ཀྱི་ཕོ་ཉ་དེ་གསོ་སྦྱོང་གི་ལས་སམ་དགག་དབྱེའི་ལས་ལྟ་ཅི་སྨོས། དེ་ནི་བདུད་ཀྱི་མངག་གཞུག
པ་ཡིན་ཏེ་དེས་སངས་རྒྱས་ཀྱི་བྱང་ཆུབ་ཡང་དག་ཕུལ་འདི་ཐོས་ནས་ཁྱིམ་པ་རྣམས་ལ་སྒྲོག་པ་ན་དེ་ལ་མ་དད་པའི་ལྷ་དང༌། ཀླུ་དང་། གནོད་སྦྱིན་ཁ་ཅིག་གད་རྒྱངས་
ཆེན་པོས་གད་མོ་འདེབས་ཤིང་། རྟ་ཅང་ཤེས་རྣམས་ཀྱི་དབུས་ན་རྟ་རྒོད་དང་འདྲ་བར་དགེ་སློང་སྡིག་ཅན་སྦེད་པ་འཆབ་པ་འདི་སྟན་འདི་ལ་ཅིའི་ཕྱིར་འདུག་ཅེས་འཕྱ་

༄༅། །བར་བྱེད་དོ། །དེ་ལྟར་སྐྱེས་བུ་དམ་པ་མ་ཡིན་པས་བདག་ལ་ཤེས་པའམ་བལྟ་བ་ནི་འགའ་ཡང་མེད་པ་མ་ཡིན་ནོ་ཞེས་མི་སེམས་པས། དེ་ལྷ་དང་
མི་དང་བདག་ལ་སླུ་བར་བྱེད་པ་ཡིན་ནོ། །ལྟོས་ཤིག འདི་ནི་ལྷ་དང་བཅས་པའི་འཇིག་རྟེན་གྱི་ཆོམ་རྐུན་པ་ཡིན་ནོ། །ཞེས་དང་། འདུལ་བ་ལུང་ལས། ཚུལ་
ཁྲིམས་འཆལ་བའི་ཉེས་དམིགས་བཅུ་གསུངས་ཏེ། སྟོན་པ་སངས་རྒྱས་ཀྱིས་སྨད་པ་དང་། ལྷརྣམས་ཀྱིས་ཆོམ་རྐུན་པ་ལ་སོག་པའི་ཐ་སྙད་ཀྱིས་སྨད་པ་དང་། གྲོགས་
ཚངས་པ་མཚུངས་པར་སྤྱོད་པ་རྣམས་ཀྱིས་སྨད་པ་དང༌། ཚུལ་བཞིན་ཡིད་ལ་བྱེད་པའི་ཚེ་བདག་ཉིད་ཀྱིས་སྨད་པ་དང༌། ཆོས་ཉིད་ཀྱིས་སྨད་པར་འོས་པ་དབ
ཕྱོགས་དང་ཕྱོགས་མཚམས་སུ་མི་སྙན་པ་འཕེལ་བ་དང་། ཆོས་མ་ཐོས་པ་ཐོས་པར་མི་འགྱུར་བ་དང༌། སྔར་ཐོས་པ་བརྗེད་པར་འགྱུར་བ་དང༌། སལམ་གྱི་རྟོགས་པ་
སྐྱེ་བར་མི་འགྱུར་བ་དང་། འགྱོད་བཞིན་དུ་འཆི་ཞིང་ཤི་ནས་ངན་འགྲོར་འགྲོ་བའོ། །ཞེས་དང་། ས་གའི་ལྷས། དེ་ནས་བཟང་སྦྱིན་བུ་ཡི་ཕྱིར། །ཆུང་མ་ལ་ནི

འཁྲིག་པ་སྤྱད། །དགེ་སློང་དགོན་པ་པ་ཡིས་ཀྱང་། །སྤྲ་མོ་ལ་ཞུགས་ཀུན་མཁྱེན་གྱིས། །འདི་སྐད་སྨད་པ་མཛད་དེ་ཁྱེད། །ཅེས་དང་། མཆིལ་མ་གཅི་དང་བཤང་བ་
ཡི༑ ༑ལམ་དུ་ཆགས་ཅན་ཞུགས་ན་ནི། །གསོ་བྱར་མི་རུང་གདུག་པ་ཡི། །ཕས་ཕམ་སྦྲུལ་གྱིས་དགེ་སློང་ཟིན། །ཞེསསོ། །དེ་བས་ན་ཚེ་སྔོན་བྱས་པའི་རྒྱུ་འབྲས་སྔར་
འབྱོར་བ་ཅུང་ཟད་ཡོད་པ་ཐམས་ཅད་ཤུལ་རིང་མགྲོན་པོའི་ལམ་རྒྱགས་བཞིན་དུ་ཟད་པ་དང་མཉམ་དུ་ལོངས་སྤྱོད་ཐམས་ཅད་གར་སོང་ཆ་མེད་པ་ཆུ་ཡི་ལྦུ་བ་རྡོས་པས་སྐད་ཅིག་
ཙམ་གྱི་ཡུན་ལ་བལྟར་མི་མངོན་པ་ལྟར་གྱུར་ནས་འབྱུང་འགྱུར་གྱི་ལོངས་སྤྱོད་ལ་རེ་ནས་ངལ་བ་བརྒྱ་ཕྲག་གིས་འབད་པ་བྱས་ན་ཡང་ལོངས་སྤྱོད་ཐོབ་པའི་དོན་མེད་པར་ལོ་དང་
ཟླ་བ་རེ་རེ་བཞིན་ཇེ་ཕྱུག་ཇེ་དར་ལ་འགྲོ་བལྟ་ཅི་ཇེ་དབུལ་ཇེ་ལྟོགས་ཇེ་ངན་ལ་རེད་འགྲོའོ་གསུངས་འདུག་པ་འདིས་ཀྱང་ཤིན་ཏུ་སྐྱོ་བར་བྱ་འོས་ཏེ། འཇུག་པ་ལས།
སྐྱེད་བཅས་དངོས་འདུ་ཡོངས་སུ་ཟད་པས་ན། །ཕྱིན་ཆད་དེ་ལ་ལོངས་སྤྱོད་འབྱུང་མི་འགྱུར། །ཞེས་སོ། །གཉིས་པ་ནི། མང་ཐོས་ཚུལ་ལྡན་སོགས་ཀྱིས་བསྟན་

༄༅།   །ཏེ༑ ཡང་དེ་ལས་གཞན་པ་སྡེ་སྣོད་རྒྱ་མཚོའི་གནས་ལ་མང་དུ་ཐོས་པ་དང་བསམ་པའི་སྦྱངས་པ་མཐར་སོན་ཞིང་བཅས་རང་གི་ཁ་ན་མ་ཐོ་བ་
ཐམས་ཅད་ཀྱི་ཉེས་པར་སྤྱོད་པ་རྒྱུན་བཅད་པའི་ཚུལ་ཁྲིམས་དང་ལྡན་པའི་སྐྱེས་བུ་དམ་པ་ལེགས་དགུའི་ཡོན་ཏན་ཀུན་གྱི་འབྱུང་གནས། དཔེར་ན་ནོར་བུ་རིན་ཆེན་གྱི་
བང་བ་སྟེ་མཛོད་ཁང་གི་སྒོ་ཕྱེས་ན་ཅི་འདོད་བླབ་བཏུབ་པ་ལྟར་ངལ་བརྒྱུའི་འབད་པས་བསྒྲུབ་དགོས་པ་མ་ཡིན་པར་ས་ཡི་སྟེང་ན་འགྲན་ཟླ་དང་བྲལ་བའི་ཆེ་དགུ
གཉན་དགུ་རྣམས་ཀྱིས་གཙོ་བོར་བྱས་པའི་འགྲོ་བ་ལྷ་དང་བཅས་པ་ཡིས་ངོས་ནས་བསྟོད་ཅིང་བསྔགས་པའི་མེ་ཏོག་གི་ཆུན་པོ་ཕྱོགས་བརྒྱར་འཐོར་ཞིང་བསྔགས་ཏེ།
དཀོན་མཆོག་ཏ་ལའི་གཟུངས་ལས། གང་དག་རྟག་ཏུ་སངས་རྒྱས་དད་གུས་པ། །དེ་དག་ཚུལ་ཁྲིམས་བསླབ་པ་ཡོང་མི་འདོར། །གང་དག་ཚུལ་ཁྲིམས་བསླབ་པ་མི་འདོར་
ཐ༑ ༑ཡོན་ཏན་ལྡན་ཏེ་ཡོན་ཏན་ལྡན་པས་བསྟོད། །ཅེས་སོ། །དེ་ཡང་དོན་མེད་སྟོང་འུར་མ་ཡིན་པར་སྲིད་པ་གསུམ་གྱི་བླ་མ་སངས་རྒྱས་ལ་ལྷདང་བཅས་པས་བསྟོད་པ་

བཞིན་དུ་སྙན་གྲགས་ཀྱི་བསྔགས་པ་སྨྲ་བའི་བརྗོད་བྱའི་དོན་ཤེས་རབ་དང་ཚུལ་ཁྲིམས་ཀྱི་ཡོན་ཏན་བཟང་པོ་དང་ལྡན་པའི་གང་ཟག་སྐལ་བ་བཟང་པོ་ཡི་མི་དེ་ནི་སྤྱིར་
རྒ་ཤི་སྡུག་བསྔལ་བདེན་པའི་རྩ་བ་ཁོ་ནར་གྱུར་པ་ཡིན་ནའང་འདི་ལྟ་བུ་ཚུལ་གནས་ཐོས་ལྡན་གྱི་སྐྱེས་བུ་ལ་གཞོན་ནུའི་ན་ཚོད་ཡོལ་བའི་དབང་གིས་འདུ་ཤེས་འཁྲུགས་ཤིང་བློ
སྲབ་པ་སོགས་ཀྱི་གདུང་བ་མི་སྐྱེ་བར་མ་ཟད་རྒྱུ་འབྲས་བསླུ་བ་མེད་པའི་རྟེན་འབྲེལ་གྱི་དབང་གིས་ལང་ཚོ་ཡོལ་བདེ་ཡི་ཚེ་ན་འབྱུང་འགྱུར་ཕྱི་མའི་བདེ་སྐྱིད་ལ་བསམས་ནས
རབ་ཏུ་དགའ་བ་ལྷག་པ་ནུ་སྟེ་བླ་ལྷག་ཏུའཕེལ་འོང་བ་ས་དང་པོའི་དཔལ་ལ་འགྲན་བཟོད་པ་ལྟ་བུ་ཡོད་དེ། རྣམ་འབྱེད་ལས། ཚངས་སྤྱོད་ཉིད་ལ་ལེགས་སྤྱད་པ། །
ལམ་ལ་ཤིན་ཏུ་བསྒོམས་ན་ནི། །ཚེ་ཟད་པ་ལ་དགར་འགྱུར་ཏེ། །དཔེར་ན་ནད་དང་བྲལ་བ་བཞིན། །ཞེས་དང༌། སོ་ཐར་ལས། མང་དུ་ཐོས་པ་ནགས་ཀྱི་ནང་དག་ཏུ།
ལང་ཚོ་ཡོལ་བ་རྣམས་ཀྱི་གནས་པ་བདེ། །ཞེས་སོ། །གསུམ་པ་ནི། རྟག་ཏུ་གང་དང་སོགས་ཀྱིས་བསྟན་ཏེ། ཡང་དེ་ལས་གཞན་དུ་རྟག་ཏུ་ཉེས་པར་སྤྱོད་པའི་གཞན་

༄༅། །དབང་ཅན་ཡོན་ཏན་ཀུན་གྱི་གཞི་རྟེན་ཚུལ་ཁྲིམས་གང་དང་མི་ལྡན་ཞིང་སེམས་ཀྱི་རྟ་རྒོད་ཁ་བླན་དཀའ་བའི་ན་ཆུང་གི་གཞོན་ནུ་ལང་ཚོ་གསར་
པའི་གང་ཟག ཚུལ་ཁྲིམས་འཆལ་བའི་ཉེས་པའི་ཉེན་གྱིས་གོས་ཤིང་སྦགས་པ་དག་ལ་འགྲོ་བའི་མ་འདྲིས་པའི་མཛའ་བཤེས་ཆེན་པོའི་གཉེན་དུ་གྱུར་པ་སྟོན་པ་སངས་
རྒྱས་ཀྱིསཀྱང་འདི་ཕྱི་གཉིས་ཕུང་ཡིན་པར་དགོངས་ནས་ཤིན་ཏུ་སྨད་པར་མཛད་དེ། །ཇི་ལྟར་རྐང་མེད་ལམ་འཇུག་ག་ལ་ནུས། །དེ་བཞིན་ཚུལ་ཁྲིམས་མེད་ན་ཐར་མི་
འགྱུར༑ ༑ཞེས་དང་། འཁོར་ལོ་བཅུ་པ་ལས། ཚུལ་ཁྲིམས་ཉམས་པར་དགའ་ལ་སྡིག་པ་ཅན། །ཐེག་པ་ཆེན་པོའི་ཡོན་ཏན་མཆོག་ཐོས་ནས། །ཁེ་དང་གྲགས་ཕྱིར་ཐེག་
gཆེན་ཁས་འཆེ་བ། །བོང་བུས་སེང་གེའི་པགས་པ་གྱོན་པ་བཞིན། །ཞེས་དང་། མདོ་ལས། འོད་སྲུང་དགེ་སློང་ཞེས་བྱ་བ་ནི། ཉོན་མོངས་པ་བཅོམ་པའི་ཕྱིར་དགེ་སློང་ཞེས་
བྱའོ༑ ༑བདག་ཏུའདུ་ཤེས་པ་བཅོམ་པ་དང་། སེམས་ཅན་དུ་འདུ་ཤེས་པ་དང་། སྲོག་ཏུ་འདུ་ཤེས་པ་དང་། གསོ་བར་འདུ་ཤེས་པ་དང༌། གང་ཟག་ཏུ་འདུ་ཤེས་པ་དང་།

སྐྱེས་པར་འདུ་ཤེས་པ་དང༌། བུད་མེད་དུ་འདུ་ཤེས་པ་དང་། ཁྱེའུར་འདུ་ཤེས་པ་དང༌། བུ་མོར་འདུ་ཤེས་པ་བཅོམ་པ་སྟེ། དེའི་ཕྱིར་དགེ་སློང་དགེ་སློང་ཞེས་བྱའོ།།
ལུས་བསྒོམས་པ་དང་། ཚུལ་ཁྲིམས་བསྒོམས་པ་དང། སེམས་བསྒོམས་པ་དང་། ཤེས་རབ་བསྒོམས་པ་དང་། འཇིགས་སྐྲག་པ་མེད་པ་དང༌། སྲིད་པའི་ཆུ་བོ་ལས་
རྒལ་བ་དང༌། འབྱུང་བ་དང་འཇིག་པ་ལ་ལྟ་བས། འཇིགས་པ་ཐམས་ཅད་བྲལ་བ་དང་། འཇིགས་པ་མེད་པའི་ལམ་ལ་གནས་པ་སྟེ། དེའི་ཕྱིར་དགེ་སློང་དགེ་སློང་།
ཞེས་བྱའོ། །འོད་སྲུང་གང་ལ་ལ་ཞིག་ཆོས་འདི་དག་དང་མི་ལྡན་ལ་བདག་ནི་དགེ་སློང་དགེ་སློང་ངོ་སྙམ་དུ་ཁས་འཆེ་བ་ན་བསམ་པས་མོས་པ་མ་གཏོགས་པར་ང་ཡང་
དེའི་སྟོན་པ་མ་ཡིན་ལ་དེ་ཡང་ངའི་ཉན་ཐོས་མ་ཡིན་ནོ། །འོད་སྲུང་སྡིག་པ་ཅན་གྱི་དགེ་སློང་དག་ཕལ་ཆེར་ངའི་བསྟན་པ་འདི་ནུབ་པར་བྱེད་པར་འགྱུར་ཏེ། འོད་སྲུང་
ཡ་མཚན་ཅན་དགུ་བཅུ་རྩ་ལྔ་དང་། ཕས་ཀྱི་རྒོལ་བ་ཐམས་ཅད་ཀྱིས་ནི་ངའི་བསྟན་པ་འདི་ནུབ་པར་བྱེད་མི་ནུས་སོ། །གཞན་དུ་ན་ངའི་བསྟན་པ་འདི་ལ་མི་གཏི་མུག་

༄༅།། །པ་ངེས་པར་མི་སེམས་པ་གང་དག་འབྱུང་བ་དེ་དག་གིས་ངའི་བསྟན་པ་ནུབ་པར་བྱེད་པར་འགྱུར་རོ། །ཞེས་དང། ངའི་བསྟན་པ་འདི་ཉིད་ལ་
མི་བླུན་པ། བརྐམ་པ། ཆགས་པས་ཟིལ་གྱིས་ནོན་པ། ཆོས་མ་ཡིན་པ་ལ་ལྟ་བ། ངེས་པར་མི་སེམས་པ། ལྷོད་པ། རྫུན་དུ་སྨྲ་བ་དག་འབྱུང་བ་དེ་དག་ངའི་བསྟན་
པ་ནུབ་པར་བྱེད་པར་འགྱུར་རོ། །ཞེས་སོ། །ཚུལ་འཆལ་ཚར་གཅོད་པའི་མདོ་ལས། ཤཱ་རིའི་བུ་ངས་དྲང་སྲོང་གི་རྒྱལ་མཚན་གྱིས་གཡོགས་པ་ཚུལ་ཁྲིམས་འཆལ་བའི།
དགེ་སློང་ནི་གཙུག་ལག་ཁང་གི་གཞི་ལ་གོམ་པ་གཅིག་ཀྱང་འདོར་བར་རྗེས་སུ་མ་གནང་ན་ཆུའི་སྣོད་ལྟ་ཅི་སྨོས་ཁྲིའམ་ཁྲིའུར་ཅི་སྨོས། དེ་ཅིའི་ཕྱིར་ཞེ་ན། ཤཱ་རིའི་བུ་
སྐྱེས་བུ་དམ་པ་མ་ཡིན་པ་དེ་དག་ནི་ལྷ་དང་བཅས་པའི་འཇིག་རྟེན་གྱི་ཆོམ་རྐུན་པ་ཡིན་པའི་ཕྱིར་རོ། །ཤཱ་རིའི་བུ་སྐྱེས་བུ་དམ་པ་མ་ཡིན་པ་དེ་དག་ནི་ལྷ་དང་བཅས་པའི་
འཇིག་རྟེན་གྱིས་བསྐྲད་པར་བྱ་བའི་འོས་ཡིན་ནོ། །ཤཱ་རིའི་བུ་སྐྱེས་བུ་དམ་པ་མ་ཡིན་པ་དེ་དག་ནི་ལྷ་དང་བཅས་པའི་འཇིག་རྟེན་གྱི་དགྲ་བོ་ཡིན་ནོ། །དེ་དག་ནི་སྡིག་

པའི་གྲོགས་པོ་ཞེས་བྱའོ། །ཤཱ་རིའི་བུ་ངས་ལྷདང་བཅས་པའི་འཇིག་རྟེན་ལ་ཆོས་བསྟན་པའི་ཕྱིར་སྐབས་དབྱེ་བར་བྱའོ། །ཤཱ་རིའི་བུ་ང་ནི་ཚུལ་ཁྲིམས་འཆལ་བའི་དགེ་
སློང་ཚུལ་ཁྲིམས་ཉམས་པ། སྤྱོད་པ་ཉམས་པ། འཚོ་བ་ཉམས་པ། ལྟ་བ་ཉམས་པ་རྣམས་ནི་ལག་བརྡས་སྐྱོད་པར་མཛད་དོ། །དེ་དག་ལ་ནི་ངས་བལྟ་བའི་ཕྱིར་ཡང་
སྐབས་མ་ཕྱེ་ན། བསྟན་པ་འདི་ལ་མཚན་གཅིག་གམ་ཉིན་གཅིག་གམ་སྐད་ཅིག་ཙམ་ཉེ་བར་འགྲོ་བའི་ཕྱིར་ལྟ་ཅི་སྨོས། ཤཱ་རིའི་བུ་དཔེར་ན་སྦྲུལ་གྱི་རོའམ། ཁྱི་རོ་འམ།
མི་རོ་མི་གཙང་བ་རུལ་བ། དྲི་མི་ཞིམ་པ་དག་ནི་ལྷའི་འཁོར་དང་མཐུན་པ་མ་ཡིན་ཞིང་འདོད་པའི་རྩེད་མོ་རྣམས་དང་ཡང་མཐུན་པ་མ་ཡིན་ཏེ། གལ་ཏེ་དེ་དག་མཐོང་
བ་ན་རྒྱང་རིང་པོ་ཁོ་ན་ནས་ཡོངས་སུ་སྤོང་བར་བྱེད་དོ། །ཤཱ་རིའི་བུ་དེ་བཞིན་དུ་མཁས་པ་རྣམས་ཀྱིས་ཚུལ་ཁྲིམས་འཆལ་བའི་དགེ་སློང་ཡང་སྦྲུལ་གྱི་རོ་དང་འདྲ་བར་
རིག་པར་བྱ་སྟེ། འདི་ལྟར་དེ་ནི་རྒྱ་རིང་པོར་ཡོངས་སུ་སྤང་བར་བྱའོ། །དེ་དག་དང་བཀྲ་ཤིས་ཀྱི་ལས་སམ། གསོ་སྦྱོང་ངམ་དགག་དབྱེ་ཡང་ལྷན་ཅིག་ཏུ་མི་བྱའོ། །

༄༅། །དེ་ཅིའི་ཕྱིར་ཞེ་ན། འདི་ལྟར་སྐྱེས་བུ་བླུན་པོ་དེ་དག་ནི་ཡུན་རིང་པོར་གནོད་པ་དང༌། ཕན་པ་མ་ཡིན་པ་དང་། བདེ་བ་མ་ཡིན་པ་དང༌། སྡུག་
བསྔལ་བ་དང༌། ཉམས་པ་དང༌། གཞན་གྱིས་ཟིལ་གྱིས་མནན་པ་དང༌། ལོག་པར་ལྟུང་བ་ཀུན་ཏུ་རྫོགས་པར་འགྱུར་བ་ཡིན་པའི་ཕྱིར་རོ། །ཚུལ་ཁྲིམས་དང་ལྡན་
པའི་དགེ་སློང་གང་ཡིན་པ་དག་ལ་གུས་པར་མི་བྱེད། དགེ་སྦྱོང་མ་ཡིན་པར་དགེ་སྦྱོང་དུ་ཁས་འཆེ། ཚངས་པར་སྤྱོད་པ་མ་ཡིན་པར་ཚངས་པར་སྤྱོད་པར་ཁས་འཆེ་
ཞིང་བྱ་བ་དང་ལས་དང༌ གསོ་སྦྱོང་དང་། དགག་དབྱེ་རྣམས་འདྲལ་བར་བྱེད་དོ། །ཤཱ་རིའི་བུ་ངའི་བསྟན་པ་འདི་ལ་ཚུལ་ཁྲིམས་དང་ལྡན་པར་བཀུར་བའི་དགེ་སློང་
གང་ཡིན་པ་དེ་དག་གིས་ཚུལ་ཁྲིམས་འཆལ་བའི་དགེ་སློང་རྣམས་མཐོང་ན་རྒྱང་རིང་པོ་ཁོ་ནར་ཡོངས་སུ་སྤོང་བར་འགྱུར་རོ། །དེ་ཅིའི་ཕྱིར་ཞེ་ན། ཤཱ་རིའི་བུ་འདི་ལྟར་
ཚུལ་ཁྲིམས་འཆལ་བའི་དགེ་སློང་རྣམས་ཀྱི་ལྷུང་བཟེད་དམ་ཆོས་གོས་གང་ཡིན་པ་དེ་དག་དང༌། ཚུལ་ཁྲིམས་དང་ལྡན་པའི་དགེ་སློང་རྣམས་ཀྱིར་འདྲེས་ན་དུག་དང་

འདྲེས་པ་ལྟ་བུར་རིག་པར་བྱའོ། །ཤཱ་རིའི་བུ་ང་ནི་སྦྲུལ་གྱི་རོས་གང་བའམ། ཁྱི་རོས་གང་བའམ། མི་རོས་གང་བའི་ས་ལ་སྤྱོད་ལམ་བཞི་པོ་རྣམས་ལས་སྤྱོད་ལམ་གང་
ཡང་རུང་བས་གནས་པར་ནི་སྤྲོ་ཡི། ཤཱ་རིའི་བུང་ནི་ཚུལ་ཁྲིམས་འཆལ་བའི་དགེ་སློང་སྤྱོད་པ་ཉམས་པ། འཚོ་བ་ཉམས་པ། ལྟ་བ་ཉམས་པ་རྣམས་དང༌། མཚན་
གཅིག་གམ། ཉིན་གཅིག་གམ། སྐད་ཅིག་གམ། ཐ་ན་སེ་གོལ་གཏོགས་པ་ཙམ་ཡང་ལྷན་ཅིག་ཏུ་གནས་པར་ཡང་མི་སྤྲོའོ། །ཞེས་སོགས་གསུངས་སོ། །སྐྱེ་དགུ་འགྲོ།
བ་ཡོད་དོ་ཅོག་རྣམས་ཀྱིས་མི་ཁ་གླེང་བརྗོད་ཀྱི་གཞི་མ་གཅིག་པུ་ཚུལ་ཁྲིམས་འཆལ་བའི་ལོ་རྒྱུས་སམ་གཏམ་ངན་ས་བླའི་ལྷ་དང་ས་སྟེང་གི་མི་ཀུན་གྱིས་མི་སྙན་པ་འཇིག་རྟེན་
གྱི་ལུགས་ལའང་དགྲ་དགའ་ཟིན་སྡུག་འདྲ་མིན་སྣ་ཚོགས་པ་ཞིག་ཕྱོགས་ཀུན་ཏུ་རླུང་ལྟར་སྒྲོག་པ་སྟེ། དགེ་སློང་ལ་རབ་ཏུ་གཅེས་པ་ལས། བསླབ་ལ་མི་གནས་རྟགས་
འཛིན་པ། །འཇིག་རྟེན་པ་ནི་ཐམས་ཅད་ཀྱི། །སྙིང་དུ་སྡུག་པར་མི་འགྱུར་ཞིང༌། །ཀུན་གྱིས་ཚིག་གིས་ངན་སྨོད་པ། །ཞེས་ཁ་ན་མ་ཐོ་བའི་ཉེས་པ་བརྗོད་བཞིན་པའི་ངང་

༄༅། །ནས་རྒ་བའི་ཆད་པ་དྲག་པོས་ནོན་ཚེ་ཚུལ་འཆལ་ལ་འདི་སྣང་ད་ལྟའི་དུས་སུ་འབྱུང་བའི་སྡུག་བསྔལ་དུ་མས་སེམས་ལྷག་པར་གདུང་བ་དང་དེའི་མཐར་
འཆི་བའི་དུས་ལ་བབས་པའི་ཚེན་བུ་ནོར་ཆུང་མ་སོགས་བློས་མི་ཐོང་། རྗེས་སུ་མི་འབྲང་བའི་སྟེང་དུ་ལྟུང་བ་སྡེ་ལྔ་རེ་རེ་བཞིན་བྱུང་བའི་ཉེས་པས་དམྱལ་བར་ལྷུང་ངེས་པའི་
ཚུལ་ཐོག་ཏུ་བབས་པས། ལས་དེ་ལ་འགྱོད་པ་ཆེན་པོ་མེ་འབར་བ་ལྟ་བུ་རྟས་མི་སླེབས་པ་ཞིག་ཡོད་གྲང་སྟེ་ཡོད་ཤས་ཆེ་བས་ད་ལྟ་ནས་གཟོབ་པ་ལྷུར་བླང་པར་བྱ་འོས་ཏེ།
འདུལ་བ་ལུང་ལས། འགྱོད་བཞིན་དུ་འཆི་ཞིང་ཤི་ནས་ངན་འགྲོར་འགྲོ་བའོ། །ཞེས་དང། གཞན་ཡང་མི་སྙན་པ་དུ་མ་མང་དུ་སྒྲོག་པའི་ཚུལ་ནི། ཇི་སྐད་དུ། ཀུན་མཁྱེན
བླ་མས། ཐར་ལམ་བྱང་ཆུབ་ཞི་བ་གཉེར་རྣམས་ཀྱི། །བར་ཆད་བདུད་དུ་གཡོན་ཅན་བུད་མེད་ཆེ། །ཀུན་གྱིས་དམོད་ཅིང་དམ་པའི་ཚུལ་དང་འགལ། །ཕུང་ཁྲོལ་རྩ་བ་བུད་
མེད་སྤང་བར་མཛོད། །གང་ཞིག་ཐོས་བསམ་སྒོམ་ལ་ཞུགས་པ་ཡང་། །གང་དང་འཕྲད་པས་དེ་ལས་ཉམས་འགྱུར་ཞིང་། །མཐོང་དང་མ་མཐོང་རྣམ་སྨིན་དཔག་ཏུ་མེད།

ཕུང་ཁྲོལ་རྩ་བ་བུད་མེད་སྤང་བར་མཛོད། །གང་ཞིག་གཞན་དོན་བྱེད་པར་ཞུགས་རྣམས་ཀྱང༌། །གང་དག་བསྟེན་པས་གྲགས་པ་ཉམས་འགྱུར་ཞིང་། །ཕྲིན་ལས་ཆུང་བས་ཕན་པ་མེད་པར་འགྱུར།
ཕུང་ཁྲོལ་རྩ་བབུད་མེད་སྤང་བར་མཛོད། །མཁས་པ་ཡིན་ཡང་ཀུན་གྱིས་དམོད་པ་དང༌། །འདུན་པ་ཉམས་པས་གཞན་ལ་ཕན་མི་ཐོགས། །སྤྱོད་པ་དམན་ཕྱིར་ཕལ་པས་བཞད་གད་གནས། །
ཕུང་ཁྲོལ་རྩ་བ་བུད་མེད་སྤང་བར་མཛོད། །བཙུན་པ་ཡིན་ཡང་འདུལ་ཁྲིམས་ཞིག་པ་ཡིས། །སྲུང་བའི་ལྷས་འདོར་ཀུན་གྱི་ཡིད་མི་འོང་། །ཉེས་པ་ལྕི་བས་འདི་ཕྱིར་སྡུག་བསྔལ་འཐོབ། །ཕུང་ཁྲོལ་
རྩ་བ་བུད་མེད་སྤང་བར་མཛོད། །བཟང་པོ་ཡིན་ཡང་ཆགས་སྲེད་ཉོན་མོངས་འཕེལ། །ཚེ་འདིར་འཁྲུལ་ཞིང་འདོད་ཡོན་རང་དགར་སྤྱོད། །མིག་རྐྱེན་ངན་པས་ཉེས་པ་གཞན་ལ་འགོ །ཕུང་
ཁྲོལ་རྩ་བ་བུད་མེད་སྤང་བར་མཛོད། །དད་དང་ངེས་འབྱུང་དམ་ཆོས་བརྩོན་པ་ཡང་། །གང་དང་འཕྲད་ན་ཚེ་འདིའི་དབང་སོང་སྟེ། །ཐར་ལམ་སྟོར་ནས་གཏན་དུ་འཁོར་བར་འཁྱམས། །ཕུང་
ཁྲོལརྩ་བ་བུད་མེད་སྤང་བར་མཛོད། །བསམ་གཏན་དོན་ལ་ཡང་དག་འཇོག་རྣམསཀྱང་། །གང་དང་འཕྲད་པས་ལེགས་པའི་ཆོས་ཉམས་ཏེ། །རེ་དོགས་སྤངས་ཏེ་ས་མཐའི་གྲོང་འདབས་
འགྲིམ༑ ༑ ཕུང་ཁྲོལ་རྩ་བབུད་མེད་སྤང་བར་མཛོད། །ཅེས་སོ། །གཉིས་པ་ལ་གཉིས་ལས། དང་པོ། ཁྲིམས་ལྡན་གྱི་རང་བཞིན་ནི། ལས་འབྲསབླང་དོར་སོགས་ཀྱིས་བསྟན་ཏེ།

ཚུལ་ཁྲིམས་བཅུ་དགུ་བསྟོད་པ།
༄༅། །ལས་འབྲས་སྤྱི་དང་བྱེ་བྲག་ཏུ་དམ་པའི་ལས་ལམ་བདུན་ནམ་བཅུའི་འབྲས་བུ་མངོན་མཐོ་དང་ངེས་ལེགས་སྐྱེད་པའི་ཚུལ་ལ་ཐེ་ཚོམ་གྱི་དཔྱང་ཐག་ཆད
པའི་སྒོ་ནསབླང་དོར་སྤང་བླང་གི་སྤྱོད་པ་ཕྲ་མོ་ཡང་མ་འཆུག་ཅིང་མ་ནོར་བར་སྤྱད་པའི་ཁྲིམས་ལྡན་གྱི་སྐྱེས་བུ་དམ་པ་དེ་ནི་འདི་ཕྱི་གཉིས་སྐྱིད་ཡིན་པས་ནམ་འཆི་བའི་
དུས་ལ་བབས་པ་དེ་ཡི་ཚེན་མཁའ་སྤྱོད་ས་སྤྱོད་སོགས་ཀྱི་རིག་པ་འཛིན་པ་དང་། དཔའ་བོ་མཁའ་འགྲོའི་ཚོགས་ནམ་མཁའ་གང་བ་ལྟ་བུ་ཡིས་ལམ་སྣ་དྲངས་ཏེ་བསུ་བའི
སྣང་བ་འཆར་བ་འདི་ལྟ་སྟེ། །བུ་ཁྱོད་བདེ་བ་ཅན་དང་དཔལ་གྱི་རི་བོ་སོགས་སུ་འབྱོན་ཞིང་བཞུད་པའི་ལམ་བཟང་པོ་ནི་འདི་ཡིན་ནོ་ཞེས་དར་བཟང་པོ་ཁ་དོག་སྣ།
ཚོགས་གཅལ་དུ་བཀྲམ་པའི་ལམ་སྟེགས་བདེ་འཇམལ་ཞོན་ཞིང་འཛེགས་ནས་སྡུག་བསྔལ་གྱི་མིང་ཡང་མི་གྲགས་པའི་བདེ་ཆེན་སྣོད་བཅུད་ཀྱི་རྒུད་པ་ཐམས་ཅད་དང་བྲལ་
བའི་དག་པའི་ཞིང་བཟང་པོ་བླ་ན་མེད་པ་ཉིད་དུ་མིག་འཕྲུལ་ལྟར་འགྲོ་ཞིང་བགྲོད་པ་དེ་བདེ་ཞིང་ཤིན་ཏུ་སྐྱིད་དོ། །ཞེས་སྲས་བཅས་རྒྱལ་བས་བསྔགས་པའི་ཡུལ་འདི

ཡིད་སྨོན་ཙམ་དུ་བྱ་མི་དགོས་པར་ཅི་ནས་རང་ལ་འབྱུང་ངེས་པ་གལ་ཆེ་སྟེ། འཕགས་པ་རྔ་བོ་ཆེན་པོའི་མདོ་ལས། སའི་དབང་ཕྱུག་ཁྱོད་ཀྱི་བུ་འདིས་བུད་མེད་སྟོང་ཕྲག་དྲུག་བཅུ་ནོར་བུ་དང་། རྣ་
ཆགདུབ་ཀོར་གྱི་ཕྲེང་བ་ཅན་དང༌། ལྷའི་བུ་མོ་སྒེག་མོ་ལྟ་བུའི་བུད་མེད་དག་མཆིལ་མའི་ཐལ་བ་བཞིན་བོར་ནས། ཨེ་མ་འོ། འདོད་པ་རྣམས་ནི་མི་རྟག་གོ་ཞེས་གྲགས་པས་ལྷའི་བུ་མོ་རྒེག་མོ་ལྟ་
བུའི་བུད་མེད་དེ་དག་ནི་མཆིལ་མའི་ཐལ་བ་བཞིན་དུ་རྟོགས་སོ། །ཨེ་མ་འོ། འདོད་པ་རྣམས་ནི་ཐེར་ཟུག་མ་ཡིན་པ། མི་བརྟན་པ། མི་རྟག་གོ་ཞེས་གྲགས་པས། བདག་ནི་ཁྱིམ་ནས་ཁྱིམ་མེད་
པར་རབ་ཏུ་འབྱུང་བ་སླའོ། །ཞེས་དེ་ལྟར་རབ་ཏུ་འབྱུང་བར་འགྱུར་རོ། །དེ་ལྟར་དེ་བཞིན་གཤེགས་པ་དེས་གཞོན་ནུ་དེ་ལ་གང་གི་ཚེ། འཇིག་རྟེན་གྱི་ཁམས། མི་མཇེད་འདིར། མགོན་པོ་ཤཱཀྱ་
ཐུབ་པ་ཞེས་བྱ་བ་འབྱུང་བ་དེའི་ཚེ། རྒྱལ་པོ་ཆེན་པོ་ཁྱོད། ལི་ཙ་བཱི་གཞོན་ནུ། འཇིག་རྟེན་ཐམས་ཅད་ཀྱིས་མཐོང་ན་དགའ་བ་ཞེས་བྱ་བར་འགྱུར་ཏེ། དེ་ནས་འཇིག་རྟེན་གྱི་ཁམས་དེར། མགོན་
པོ་ཡོངས་སུ་མྱ་ངན་ལས་འདས་པའི་འོག་ཏུ་བསྟན་པ་ནུབ་པའི་དུས་ཀྱི་ཚེ། ལོ་བརྒྱད་ཅུ་ལོན་པ་ན། དགེ་སློང་བློ་འཆང་ཞེས་བྱ་བར་གྱུར་ནས། རང་སྲོག་ལ་ཡང་མི་ལྟ་བར་བྱས་ཏེ། མདོ་འདི་
འབྱིན་པར་འགྱུར་རོ། །དེ་ནས་ལོ་བརྒྱ་ལོན་པའི་འོག་ཏུ་ཤི་ནས་འཇིག་རྟེན་གྱི་ཁམས་བདེ་བ་ཅན་དུ་སྐྱེ་བར་འགྱུར་རོ། །དེའི་ཚེ་ཁྱོད་ཀྱིས་རྫུ་འཕྲུལ་ཆེན་པོ་མང་དུ་འབྱིན་པར་འགྱུར་ཞིང་། ས་

༄༅། །བརྒྱད་པ་ལ་གནས་ཏེ། ལུས་གཅིག་ནི་བདེ་བ་ཅན་ན་འདུག ལུས་གཅིག་ནི་སྤྲུལ་ཏེ་དགའ་ལྡན་དུ་བཞག་ནས། མགོན་པོ་མ་ཕམ་པ་ལས་མདོ་འདི་འདྲི།
བར་འགྱུར་རོ་ཞེས་ལུང་བསྟན་ཏོ། །ཞེས་དང་། ཀླུ་གྲུབ་ཀྱིས། ང་ནི་འདི་ནས་བདེ་བ་ཅན་དུ་འགྲོ། །ཞེས་དང་། འཕགས་པ་ལྷས། འགྲོ་འོ་ཨརྱ་དེ་ཝ་འགྲོ། །འོད་ལུས་
དག་པའི་ཞིང་དུ་འགྲོ། །ཞེས་དང་། སྤྱོད་འཇུག་ལས། རྒྱ་ཆེ་དྲི་བཟང་བསིལ་བའི་པདྨའི་སྙིང་པོར་གནས། །རྒྱལ་བའི་གསུང་སྙན་ཟས་ཀྱིས་གཟི་བརྗིད་བསྐྱེད་བྱས་པ། །ཐུག
འོད་ཀྱིས་རྒྱས་པདྨ་ལས་བྱུང་ལུས་མཆོག་ཅན། །རྒྱལ་བའི་མདུན་གནས་བདེ་གཤེགས་སྲས་སུ་དགེ་བས་འགྱུར། །ཞེས་དང། ཉེ་གནས་དཔལ་ཡོན་གྱི་རྣམ་ཐར་（ ནཱ་ལེན་ཏྲའི་
བྱང་ཕྱོགསགི་སུཁྱེན་གྲོང་ཞེས་པ་ས་ཕུག་དང་བཅས་པ་ཞིག་ན། བྱིས་པ་མང་པོ་རྩེ་བའི་དབུས་སུ་རླུང་འཚུབ་འཁྱིལ་བ་མེ་འོད་འཕྲོ་བ་གཅིག་བྱུང་བའི་ནང་ནས་བྱུང་བ་ལ། བྱམས་པའི་རྣལ་འབྱོར་པ་གཅིག་གིས། ཁྱོད་ལས་
ཡགང་གིས་འདིར་སྐྱེས་ཞེས་དྲིས་པས། ཁོ་ན་རེ། ང་ནཱ་ལེནྡྲའི་མཁན་པོ་རྒྱལ་འབྱུང་ཡིན་ཏེ། བརང་བདག་པོ་ཡིན་སྙམས་ནས། དགེ་འདུན་གྱི་འབྲས་སྙིགས་བྲེ་ཕྱེད་ཐུབ་ཆོད་དུ་སྤྱད་པས། ད་ལྟ་ལྟོ་བསྲེག་པའི་ཡི་དྭགས་སུ་
སྐྱེས་ནས་དུས་རྟག་ཏུ་ནང་ཁྲོལ་ཐམས་ཅད་མེ་འབར་བས་བསྲེགས་པའི་མེ་ལྕེ་ཁ་སྣའི་ནང་ནས་འབུད་པ་ཡིནསྡེ་སྣོད་བཞུགས་པའི་གཙུག་ལག་ཁང་གི་ནང་དུ་ལྷམ་མ་ཕུད་པར་སོང་བས། རྐང་པ་ཕྱིར་འཁོར་ནས་འདུག་པ་ཡིན།

འདུ་ཁང་ནང་གི་སངས་རྒྱས་ཀྱི་སྐུའི་མདུན་དུ་བཞག་པའི་མར་མེའི་སྣུམ་རྣམས་ང་རང་གི་ལུས་ལ་དྲིད་པས། པགས་པའི་སྐྱོ་ཤིག་པའི་སྡུག་བསྔལ་དུས་རྟག་ཏུ་མྱོང་བས་དཀོར་འདི་སྐྲག དཀོན་མཆོག་གསུམ་ལས་དགེ་འདུན་
གྱི་དཀོར་འདི་ཤིན་ཏུ་ཉེས་པ་ཆེ་བར་འདུག་གོ་ཞེས་ཟེར། འདི་ལས་ནམ་ཐར་ཞེས་དྲིས་པས། འདི་ལསལོ་སྟོང་ཕྲག་བཅོ་ལྡན་ཐར་ཏེ། དེ་ནས་ཡང་དམྱལ་བ་མནར་མེད་དུ་སྐྱེ་དགོས་པར་འདུག་ཟེར། འདི་བཤགས་ཐབས་
མེད་དམ་ཞེས་དྲིས་པས། ལས་འབྲས་ལ་ཁྱད་གསོད་བྱས་པས་གཏནནས་མེད་ཟེར། དགེ་འདུན་གྱི་དཀོར་ལ་འཛེམ་ན་ཕན་ཡོན་ཆེ་སྟེ། ངའི་ཉེར་གནས་དཔལ་ཡོན་ཞེས་བྱ་བ་དགེ་འདུན་ལ་སྲོག་བས་གཅེས་པར་
འཛིན་ཞིང་དགེ་འདུན་གྱི་ཡོ་བྱད་ལ་དུག་བས་འཇིགས་པར་ལྟ་བ་ཞིག་ཡོད་དེ། ཁོ་འཆི་ཁ་འཇའ་འོད་རོལ་མོ་དང་བཅས་ཏེ་ལྷ་དང་ཆོས་སྦྱོང་གིས་བསུས་སོང་། ད་ཙམ་ཁོ་འཁོར་བ་ལས་ངེས་པར་ཐར་ཡོད་པར་འདུག་ཅེས་
ཟེར་བའོ།། མཚན། དེ་བཞིན་ནོ། །གཉིས་པ་ཁྲིམས་འཆལ་གྱི་སྣང་ཚུལ་ནི། ལེགས་ལམ་བླང་དོར་སོགས་ཀྱིས་བསྟན་ཏེ། ཡང་སྙིང་མེད་རྨོངས་པའི་སྐྱེ་བོ་འགའ་ཞིག་ལེགས་
དགུའི་ཡོན་ཏན་ཀུན་གྱི་གཞི་མ་ཐར་པའི་ལམ་བཟང་བླ་མེད་ཚུལ་ཁྲིམས་ཀྱི་བསླབ་པ་ལ་བླང་དོར་ཕྱིན་ཅི་ལོག་ཏུ་འཚོལ་བ་ཁྲིམས་འཆལ་གྱི་གང་ཟག་ལས་ངན་བློ་ཉེས་པོ་དེ་འགུམ།
ཞིང་འཆི་བའི་དུས་ལ་བབས་པའི་ཚེ་ན་མི་ཕལ་པའི་ལུས་ཚད་བཅུ་གསུམ་ཙམ་པ། སོ་ཞོ་ངོམས། ཨམ་གཙིགས་བསྡམས། བྱིན་པ་ཐག་ཐུག་ཏུ་གྱུར་པ་སོགས་ཀྱི་རྣམ་འགྱུར་འཇིགས་

༄༅། །སུ་རུང ཞིང་སྐྱི་གཡའ་བའི་གཤིན་རྗེ་ཡི་སྐྱེས་བུ ལས་མཁན་ཁྲོ་གཏུམ་ཅན་དུ་མས་མི་ངན་བླུན་པོ་ཁྱོད་ཀྱིས་རྒྱལ་བའི་བཀའ་ཁྱད་དུ་བསད།
སྟོན་པའི་བསྟན་པ་རིན་པོ་ཆེ་ལ་རྨ་བྱས་པ་སོགས་བླང་དོར་འཆོལ་བའི་སྐྱེ་བོ་ཁྱོད་དང་ཁྱོད་འདྲ་བའི་འགྲོ་བ་ལས་ངན་དུ་མ་བསགས་པའི་སེམས་ཅན་རྣམས་འགྲོ་བའི་ལམ་
ངན་པ་འདི་འདྲ་བ་ཞིག་ཡིན་ནོ་ཞེས་བརྗོད་པའི་མོད་ལ་འཁྲུལ་སྣང་གི་སུན་མ། ཡང་བའི་གཡང་ས་གསུམ། ་（གང་དུ་བལྟས་པ་ཐམས་ཅད་འདོད་ཆགས་ཀྱི་རང་མདངས་དམར་
ཟང་ཟིང་བ་དང་ཞེ་སྡང་གི་རང་མདངས་དཀར་ལྷག་ལྷག་པ་དང་། གཏི་མུག་གི་རང་མདངས་ནག་མུན་མུན་པའི་སྣང་བ་འཆར་བའོ། མཆན། ） འཇིགས་པའི་སྒྲ་བཞི་（ ས་ཆེན་པོ་དུས་གཅིག་ལ་
གཡོས་པ་ལྟ་བུའི་སྒྲ་དང་། སྟོང་གསུམ་གྱི་སྟོང་ཆེན་པོ་མེས་ཚིག་པ་ལྟ་བུའི་སྒྲ་དང་། སྟོང་གསུམ་གྱི་སྟོང་ཆེན་པོ་རླུང་གིས་འཐོར་བ་ལྟ་བུའི་སྒྲ་དང༌། སྟོང་གསུམ་གྱི་སྟོང་ཆེན་པོ་ཆུས་བཤིག་པ་ལྟ་བུའི་སྒྲ་དང་བཞིའོ།།མཆན། །
དང་རང་ལཚམ་རྔམ་བསྡིག་པའི་རྒྱོབ་སོད་གཏུམ་པའི་སྒྲ་དུ་མ་དང་བཅས་ཏེ་ས་གཞི་ཐམས་ཅད་ཟངས་ལྕགས་ཀྱི་ཚེར་མས་གང་ཞིང་ཁྱབ་པའི་ཐང་དང་རི་ལུང་དུ་མ་

བགྲོད་ནས་སྡིག་ཆེན་གྱི་གང་ཟག་དེ་ཉིད་དམྱལ་བ་ཚ་གྲང་གི་སྡུག་བསྔལ་བློས་མི་འཁྱུད་པའི་གནསདེ་ཉིད་དུ་ཆགས་ནག་སྐེ་ལ་བླུགས། ཟངས་ལྕགས་ཀྱི་སེན་མོ་མགོར་བཏག
སྟེ་འདུད་པར་བྱེད་དོ་ཞེས་ལས་ངན་གྱི་སྣང་ཚུལ་འདི་ལ་ཅིས་ཀྱང་སྐྱོ་རིགས་ཏེ། དྲན་པ་ཉེར་བཞག་ལས། གང་ཤིན་ཏུ་འདོད་ཆགས་ཀྱི་སེམས་ཀྱིས་བུད་མེད་འོས་མ་
ཡིན་པ་རྗེས་སུ་དྲན་ནས་ལོག་པས་འདོད་པས་ལོག་པར་གཡེམ་པར་བྱས་ན་དེ་ལུས་དང་བྲལ་ནས་ངན་འགྲོ་ལོག་པར་ལྟུང་བ་སེམས་ཅན་དམྱལ་བ་ཚོར་བ་མཐའ་མེད
པར་སྐྱེ་བར་འགྱུར་རོ། །དེར་གནོད་པ་འདི་དག་འབྱུང་བར་འགྱུར་ཏེ། བྱས་ཤིང་བསགས་པའི་ལས་ཀྱིས་ཚོར་བ་ཤས་ཆེ་བར་འགྱུར་བ་ནི་འདི་ལྟ་སྟེ། མེ་ཡི་ཚོར་བ
དང༌། མཚོན་གྱི་ཚོར་བ་དང་། བ་ཚྭའི་ཚོར་བ་དང༌། ནད་ཀྱི་ཚོར་བ་སྟེ། ཚོར་བ་དེ་དག་གཏིང་དཔག་དཀའ་ཞིང་མཐའ་དཔག་དཀའ་ལ་མཐའ་ཡས་པ་ཡིན་ཏེ།
ཇི་སྐད་བཤད་པའི་ཚོར་བ་དེ་དག་ནི་དཔེ་བྱ་བར་སླབ་མ་ཡིན་ནོ། །དེ་ལྟར་སེམས་ཅན་དམྱལ་བ་པ་དག་དེར་རང་གི་སེམས་ཀྱིས་ཡོངས་སུ་བསླུས་པ་ཡིན་ཏེ། ཇི་སྲིད།

༄༅། །དུ་དེའི་ཉེས་པར་བྱས་པའི་ལས་བཅོམ་ཞིང་སྤངས་ལ་ཟད་པར་མ་བྱས་པའི་བར་དུ་ལོ་འབུམ་ཕྲག་དུ་མར་སྲེག་ཅིང་འཚེད་དོ། །དེ་སེམས་ཅན་
ཝཱདམྱལ་བ་དེ་ལས་ཐར་བར་འགྱུར་ཏེ། ཐར་ནས་ཀྱང་གལ་ཏེ་ལན་གྲངས་གཞན་ལ་མྱོང་བར་འགྱུར་བའི་ལས་ཀྱིས་ཡི་དྭགས་དང་དུད་འགྲོ་དག་ཏུམ་སྐྱེས་ལ་མི་རྣམས་དང་སྐལ་
བ་མཉམ་པར་མིར་སྐྱེས་ན། དེ་དབུལ་པོར་འགྱུར་ཞིང་རི་བྲག་དང༌། དགོན་པ་དང༌། འཇིགས་པ་དང་། རི་བྲག་པ་དག་གི་གཡོག་བྲན་དུ་འགྱུར། ནད་རྣམས་ཀྱིས་རྟག་ཏུ
ན་བར་འགྱུར་རོ། །ཞེས་དང༌། ཏིང་རྒྱལ་ལས། ཚུལ་ཁྲིམས་འཆལ་བངན་འགྲོ་དེར་འགྲོ་སྟེ། །དེ་ལ་ཐོས་པ་མང་པོས་སྐྱོབ་མི་ནུས། །ཞེས་དང་། འཇུག་པ་ལས། སྐྱེ་བོ་
ཚུལ་ཁྲིམས་རྐང་པ་ཆག་གྱུར་ན། །སྦྱིན་པས་ལོངས་སྤྱོད་ལྡན་ཡང་ངན་འགྲོར་ལྟུང་། །ཞེས་སོ། །གསུམ་པ་ལ་གཉིསཏེ། ཚུལ་ཁྲིམས་ཙམ་དང་ཉམས་པ་ཆུང་ངུའི་ཕན་
ཡོན་དང་ཉེས་དམིགས་སྤྱིར་བསྟན་པ་དང་། གཅིག་ཏུ་དཀར་བ་དང་གནག་པའི་ལས་འབྲས་སོ་སོར་བཤད་པའོ། །དང་པོ་ལ་གཉིས་ཏེ། བསོད་ནམས་ཆ་མཐུན་ཙམ་དུ་གྱུར

པའི་ཁྲིམས་བསྲུངས་པའི་བདེ་འབྲས། ཆེ་བ་ལྟ་ཅི་ཐ་ན་བལྟས་པའི་འདོད་པ་ཙམ་ཡང་སྤངས་མ་ནུས་པའི་ཉེས་དམིགས་སོ། །དང་པོ་ནི། ངེས་འབྱུང་བྱང་སེམས་
སོགས་ཀྱིས་བསྟན་ཏེ། སྤྱིར་ངེས་འབྱུང་གིས་ཟིན་པའི་དགེ་རྩ་ཐམས་ཅད་ཐར་པའི་རྒྱུ་དང༌། བྱང་སེམས་ཀྱིས་ཟིན་པའི་དགེ་རྩ་ཐམས་ཅད་སངས་རྒྱས་ཀྱི་རྒྱུ་ཡིན་རུང་གབ
ཟག་དམ་པ་འགའ་ཞིག་མ་གཏོགས་གསུང་རབ་སྡེ་སྣོད་ཀྱི་གནས་ལ་མ་སྦྱངས། དམ་པའི་མགོན་གྱིས་མ་ཟིན་པར་རེ་ཞིག་བསྲུང་སྡོམདག་པ་ཞིག་ཡིན་ན་ཡང་། སྲིད་པ་མཐའ་
བློ་དག་སྡུག་བསྔལ་དུ་མཐོང་བའི་ངེས་འབྱུང་དང་འགྲོ་ཀུན་རྣམ་མཁྱེན་ལའགོད་འདོད་ཀྱི་བྱང་སེམས་ཀྱི་ཀུན་སློང་རྣམ་དག་གིས་ཟིན་ཞིང་དབང་དུ་བྱས་པའི་ཚུལ་ཁྲིམས
བཟང་པོ་སྲིད་ཞིའི་མཐའ་གཉིས་ལས་གྲོལ་བར་བྱེད་པའི་ཐབས་ཤིག་རང་རྒྱུད་ལ་མེད་མོད་ཀྱང་མངོན་མཐོའི་ཡོན་ཏན་ལ་ལེགས་པར་སྨོན་པའི་རྣམ་དཀར་དགེ་བའི།།
ལས་བཟང་པོ་ཐར་པའི་ལམ་གྱི་སྟེགས་སུ་གྱུར་པའི་སོ་སོར་ཐར་པའི་སྡོམ་ཁྲིམས་རང་གིས་ད་ལྟ་བསྲུངས་པ་བསྙེན་གནས་སོགས་སྣ་འགའ་ཙམ་ཡོད་ན་དེའི་འབྲས་བུ།

༄༅། །འཆི་མེད་ལྷ་ཡི་ཁང་བཟང་ཉམས་དགའ་ཞིང་བཀོད་པ་དུ་མས་བརྒྱན་པའི་གནས་ག་ལ་བ་དེར། ལྷའི་བུ་སྒྱུ་རྩལ་ལ་མཁས་པ་མཛེས་ཤིང་ལྟ་ན་སྡུག་པ
ན་ཚོད་གཞོན་ནུའི་ཚོགས་ཀྱི་འདུན་སར་མཛེས་སྡུག་ཡིད་འོང་གི་ལྷ་མོ་མང་པོ་ཡིས་སྐོར་ཞིང་བསྙེན་བཀུར་བྱེད་བཞིན་པར་གཟུགསསྒྲ་དྲི་རོ་རེག་བྱ་ཕུན་སུམ་ཚོགས
པ་སྒོ་ལྔར་བདེ་བ་བརྗོད་མི་ཤེས་པ་སྐྱེད་པའི་འདོད་ཡོན་ལྔས་རང་ལ་མཆོད་ཅིང་སྟོབ་པའི་སྒོ་ནས་ཉམས་རབ་ཏུ་དགའ་ཞིང་སྤྲོ་བ་ཞིག་རང་གི་ཚེ་ཚད་མ་རྫོགས་ཀྱི་བར
དུ་ཡོད་གྲང་སྟེ། རྒྱལ་བའི་བློ་གྲོས་ལས། མཐོ་རིས་འདོད་པས་ཚུལ་ཁྲིམས་བསྲུང་བར་བྱའོ། །ཞེས་དང་། སོ་ཐར་ལས། འདི་ནི་བཟང་འགྲོར་འགྲོ་བ་ཡི། །ངེས་པའི་ཆུ།
ལོན་ཟམ་པ་ཡིན། །ཞེས་དང་ཚུལ་མདོར། རྣ་བས་མ་ཐོས་མིག་སྔར་མ་མཐོང་ཡང་། །བསྟན་སྲུང་མི་དེ་མཐོ་རིས་འགྲོ་བར་འགྱུར། །ཞེས་སོ། །དེ་ལྟ་ན་ཡང་ཐར་པའི་
སྐམ་སར་མ་ཕྱིན་པསད་རུང་ལམ་ལ་གཞི་ནས་འཇུག་དགོས་པ་ལ་སྡོམ་ཁྲིམས་ལེགས་སྨོན་དུ་མ་སོང་བར་བྱ་དགོས་སོ། །གཉིས་པ་ནི། གཉིས་སྤྲོད་རེག་པས་སོགས་

ཀྱིས་བསྟན་ཏེ། སྟོན་པ་སངས་རྒྱས་ཀྱིས། ཁྱོད་ཀྱིས་ཐ་ན་མིག་གིས་བུད་མེད་ཀྱི་ཡུལ་ལ་བལྟ་བར་ཡང་མི་བྱའོ་ཞེས་དགག་པར་མཛད་པས་ཉེས་ལྟུང་ཆེན་པོ་ཕོ་མོའི་དབང་པོ།
གཉིས་སྤྲོད་པའི་འཁྲིག་པའི་རེག་བདེ་མྱངས་པས་སྡོམ་ཁྲིམས་དེ་ཡན་ལག་རྫོགས་པའི་སྒོ་ནས་གཏན་ནས་ཉམས་པའི་ཉེས་པས་གོས་པ་ཙམ་མིན་ཡང་ངེས་འབྱུང་གི་
ཀླུབསམ་པ་བརྟན་པོས་རང་རྒྱུད་དམ་ལ་མ་བཞག་པས་བུད་མེད་ཀྱི་རིགས་འདི་ལ་ཞེན་ཅིང་ཆགས་པའི་སེམས་ཀྱིས་ཀུན་ནས་བསླངས་ཏེ་ན་ཆུང་གཞོན་ནུ་མའི་སྤྱོད་པ་དབ
རྣམ་འགྱུར་ལ་མིག་གིས་བལྟ་བར་བྱེད་ན་ཡང་། དེའི་རྣམ་པར་སྨིན་པ་མ་རུང་ཞིང་མི་བསྲུན་པའི་རྣམ་འགྱུར་དང་དྲག་ཤུལ་གྱི་སྤྱོད་ལམ་ཅན་གཤིན་རྗེའི་ལས་མཁན་ཁྲོ
གཏུམ་ཅན་རྣམས་ཀྱིས་མེ་ལྕེ་རབ་ཏུ་འབར་བ་སྲེག་པར་བྱེད་པའི་ཟངས་ལྕགས་ཀྱི་བྱེ་མ་ལས་ངན་གྱི་སེམས་ཅན་དེའི་མིག་གི་དབང་པོ་བཟོད་བསྲན་ཤིན་ཏུ་ཆུང་བདེ་ལ།
ལན་གཅིག་ཙམ་མ་ཡིན་པར་ལས་དེ་མྱོང་སྟོབས་ཀྱིས་ཟད་པར་མ་གྱུར་གྱི་བར་དུ་ཡང་ནས་ཡང་དུ་འདེབས་པའི་སྡུག་བསྔལ་གྱི་སྣང་ཚུལ་བྱེ་བྲག་པ་འདིས་ཀྱང་ཤིན་ཏུ་སྐྱོ།

༄༅། །བར་བྱའོ། །ཞེས་གསུངས་ཏེ། དྲན་ཉེར། གལ་ཏེ་ཚུལ་ཁྲིམས་ཅན་ཚུལ་བཞིན་མ་ཡིན་པ་ཡིད་ལ་བྱེད་པས་བུད་མེད་དག་མཐོང་ན་དེའི་མིག་
སྲེག་པར་འགྱུར་རོ། །ཞེས་དང་། དེ་བཞིན་དུ། བུ་སྟོན་རིན་པོ་ཆེས་ཀྱང་། བུད་མེད་མཐོང་ནས་ཚུལ་མིན་ཡིད་བྱེད་ན། །མིག་ནི་ཟངས་ཞུན་འབར་བས་སྲེག་པར་བྱེད།
ཅེས་གསུངས་པ་ལྟར་རོ། །གཉིས་པ་ལ་གཉིས་ཏེ། ཁྲིམས་ལྡན་དང་ཁྲིམས་འཆལ་གྱི་རྒྱུ་འབྲས་མདོར་བསྟན་པ་དང་། དེའི་དབྱེ་བ་རྒྱས་པར་བཤད་པའོ། །དང་པོ་ལ་
གཉིས་ཏེ། ཁྲིམས་དག་པར་བསྲུངས་པ་ཁོ་ནའི་ཕན་ཡོན་དང་། ཉམས་པའི་ཉེས་པས་ངན་སོང་དུ་འགྲོ་ཚུལ་ལོ། །དང་པོ་ནི། གང་ཞིག་ཚུལ་ཁྲིམས་སོགས་ཀྱིས་
བསྟན་ཏེ། བསོད་ནམས་དང་སྐལ་བ་བཟང་པོའི་གང་ཟག་གང་ཞིག་ཡོན་ཏན་ཀུན་གྱི་གཞི་ཚུལ་ཁྲིམས་ཀྱི་བསླབ་པ་རིན་པོ་ཆེ་ལ་ཉེས་སྤྱོད་ཀྱི་འཇུག་པས་མ་གོས་པར་ཡང་
དག་པར་ཚུལ་བཞིན་དུ་བསྲུངས་པའི་སྤྱོད་པ་རྣམ་པར་དག་པ་ཞིག་དང་རྒྱུད་ན་ཡོད་སྲིད་ན་དེ་ལས་གཞན་པའི་གསུང་རབ་ཐོས་པ་དེ་ལ་སྒྲོ་འདོགས་གཅོད་པའི་བསམ་

པ༑ དེའི་དོན་འདྲིས་ཤིང་གོམས་པར་བྱེད་པའི་སྒོམ་པའི་ཤེས་རབ་སོགས་ཡོན་ཏན་སྣ་ཚོགས་ཀྱི་རྣམ་གྲངས་མངོན་མཐོ་དང་ངེས་ལེགས་ཀྱི་རྒྱུར་གྱུར་པ་གཞན་ཀུན་
གང་ཡང་མེད་པར་གྱུར་ཀྱང་རང་ཉིད་ནམ་ཞིག་འཆི་བའི་དུས་ལ་བབས་པའི་ཚེ་ན་སྐྱེ་བ་བླངས་ཏེ་འགྲོ་ས་བདེ་བ་ཅན་སོགས་དག་པའི་ཞིང་ཁམས་བླ་ན་མེད་པ་ཞིག
ཡིན་ཏེ། །དེའི་རྒྱུ་མཚན་སྟོན་པ་ཐུགས་རྗེ་ཅན་གྱི་བསྟན་པ་རིན་པོ་ཆེའི་གཞི་མ་ཚུལ་ཁྲིམས་ཀྱི་ལེགས་སྤྱད་དགེ་བ་སྤྱད་པའི་རྒྱུ་ལས་རྨད་དུ་བྱུང་བདེའི་འབྲས་བུ་ས་ཐོག་
རྣམས་དང་སྐལ་བ་མཉམ་པའི་བདེ་སྐྱིད་འབྱུང་བ་བསླུ་ཞིང་འཕོ་འགྱུར་མེད་པ་ནི་སྟོང་དང་རྟེན་འབྱུང་འགལ་མེད་དམ་རྟེན་འབྲེལ་གྱི་སྣང་ཚུལ་བསླུ་བ་མེད་པའི་རབ
བཞིན་གྲུབ་མཐའ་རྒྱ་མཚོའི་བླ་མར་གྱུར་པ་དབུ་མའི་ཁྱད་པར་གྱི་ཆོས་ཏེ། བཅོམ་ལྡན་འདས་ཀྱིས་གནས་དང་གནས་མིན་མཁྱེན་པའི་སྟོབས་ཀྱི་སེང་གེའི་སྒྲ་ཆེན་པོ་ཡིན་ཏེ།
ཏིང་རྒྱལ་ལས། ཇི་སྙེད་ཆོས་ཀྱི་རྣམ་པར་བྱང་ཆུབ་ཀྱང༌། །ཐོས་པས་རྒྱགས་པས་ཚུལ་ཁྲིམས་མི་སྲུང་ན། །ཚུལ་ཁྲིམས་འཆལ་བ་ངན་འགྲོ་དེར་འགྲོ་སྟེ། །དེ་ལ་ཐོས་པ་མང་

༄༅།། པོས་སྐྱོབ་མི་འགྱུར། །ཞེས་སོ། །གཉིས་པ་ནི། ཡང་དག་ཁྲིམས་ཀྱིས་སོགས་ཀྱིས་བསྟན་ཏེ། དེ་ལས་གཞན་ཡང་ངེས་འབྱུང་གཙང་མས་
ཀུན་ནས་བསླངས་ཏེ་ཡང་དག་ཁྲིམས་ཀྱིས་ཁ་ན་མ་ཐོ་བའི་སྤྱོད་པ་ལས་རང་རྒྱུད་ཚུལ་ཇི་ལྟ་བ་བཞིན་དུ་ངེས་པར་སྡོམ་ནུས་པ་ཞིག་མེད་ན། །གཞན་ངོར་མཛེས་
ཆོས་ཙམ་གྱི་ཆེད་དུ་ཕར་ལྟ་སྣང་དུ་ཐོས་པ་ཆེ་མདོག་དང་། གཞན་སྐྱོན་ལ་བསམ་པ་དང། དྲག་ལས་མཐུ་གཏད་སོགས་ལ་རེ་ནས་དྲག་པོའི་ལྷསྒོམ་པ་ལ་སོགས་པའི་ཚོ
ཐོབ་སྟེ་ང་རྒྱལ་དང་གཏུམ་རྔམ་གྱི་སྤྱོད་པ་དེ་རྒྱ་ཆེ་ན་ཡང་དོན་དུ་ཆོས་དང་རང་རྒྱུད་འགལ་བའི་སྤྱོད་པ་དེ་ཕྱི་མའི་གཏན་ཆུས་འགྲུབ་པ་ལ་ཕན་པའི་ཐབས་མིན་པར་མ་ཟད
ཤིན་ཏུ་གནོད་དེ། སྤྱིར་སྡིག་ཆེན་རྣམས་དབུགས་འབྱིན་རྔུབ་ཙམ་ལས་འདི་ཕྱིའི་སྣང་བ་སོ་སོར་འཆར་བར་གསུངས་པ་དང༌། ཁྱད་པར་འདིར་བསྟན་ཉེས་པ་དྲག་པོ་ཆོས་སྤྱི་
དང་བྱེ་བྲག་གསང་སྔགས་སོགས་ལ་བརྟེན་ནས་འབྱུང་བ་རྡོ་རྗེའི་དམྱལ་བའམ་མིན་ཡང་ངན་སོང་གི་གཡང་ས་དོས་དྲག་པོར་ལྟུང་ཞིང་བསྐལ་ཆེན་བགྲང་བ་ལས་འདས་པར་

སྡུག་བསྔལ་ལ་སྤྱོད་མཐར་ངན་སོང་ལས་རེ་ཞིག་ཙམ་ཐར་སྲིད་ན་ཡང་ངེས་འབྱུང་བྱང་སེམས་སོགས་ཐར་པའི་ས་བོན་རྣམ་དག་རང་རྒྱུད་ལ་མེད་པས་རིགས་དྲུག་གི་གཡང་སར།
ཁ་བརྒྱུད་ནས་འཁོར་བའི་གནས་རིས་ངན་པ་རྣམས་སུ་གཏན་དུ་ཟོ་ཆུན་འཁྱུད་མོ་དང་། བུམ་ནང་གི་བུང་བ་བཞིན་དུ་འཁྱམ་པར་འགྱུར་བ་ཡིན་ཏེ། །དེའི་རྒྱུ་མཚན།
ཡང་གཞན་ངོར་སླུ་འབྲིད་ཀྱི་སྤྱོད་ངན་ཅན་དེ་འདོད་ཡོན་དང་ཆོས་བརྒྱུད་ལ་རང་དགར་ཞེན་ཅིང་ཆགས་པ་དང་ལྡན་པའི་བློ་ཉེས་མདོ་ཤོར་གྱི་མི་དེ་ཚེ་གང་བོར་བསགས
པའི་ཆོས་ལ་བརྟེན་པའི་སྡིག་ལས་ཚབ་ཆེ་བ་སྟེ། རྫོགས་བྱེད་དམན་ཞིང་ངན་པ་དེ་ཡིས་ངན་སོང་དང་འཁོར་བར་འཕེན་ཞིང་འགྲོ་བར་བྱེད་དགོས་པ་ཡིན་ཏེ། སངས་
རྒྱས་མཛོད་ཀྱི་ཆོས་ཀྱི་ཡི་གེ་ལས། ཤཱ་རིའི་བུདཔེ་ཉུག་རུམ་སྐྱེས་པ་ཡང་མ་ཡིན། བུད་མེད་ཀྱང་མ་ཡིན་པ་དང་འདྲ་སྟེ་ཚུལ་ཁྲིམས་ཞིག་པའི་དགེ་སློང་དེ་ཡང་དེ་དང་མཚུངས་
པས་མིང་ཁྱིམ་ན་འདུག་པ་ཞེས་ཀྱང་མི་བྱ། མིང་ཁྱིམ་ནས་བྱུང་བ་ཞེས་ཀྱང་མི་བྱ་སྟེ། ཚེ་ཟད་ཕྱིན་ཆད་ཐལ་བྱུང་དམྱལ་བར་འགྲོའོ། །ཞེས་སོ། །གཉིས་པ་ལ་གསུམ་སྟེ། །

༄༅།།ཁྲིམས་ཀྱིས་དམྱལ་བའི་སྐྱེ་བ་བཟློག་སྟེ་ཞིང་དག་པར་རྒྱལ་སྲས་ཀྱི་སྤྱོད་པ་སྤྱད་ཚུལ་དང་ཉམས་པ་དམྱལ་བར་སྐྱེ་ཚུལ། ཁྲིམས་ལྡན་ལ་སྣ་ཚོགས་པའི་
འབྱོར་བ་འབད་མེད་དུ་འབྱུང་བ་དང་ཉམས་ན་ཡི་དྭགས་སུ་སྐྱེ་ཚུལ། ཁྲིམས་ལྡན་ལ་ལྷའི་སྦྱར་བྱུང་དང་ལྷན་སྐྱེས་ལས་ཀྱང་ལྷག་པའི་དྲིའི་ངད་པ་ལྡན་ཚུལ་དང་ལྷག་མ་སོགས་
ཉམས་པའི་རྣམ་སྨིན་སོ་སོར་མི་གཙང་བའི་འདམ་རྫབ་ཏུ་དུད་འགྲོར་སྐྱེ་ཚུལ་སོ་སོར་བཤད་པའོ། །དང་པོ་ལ་བཞི་སྟེ། སྤྱིར་སྐྱེ་གནས་འཛིན་ཚུལ། ཁྱད་པར་སྐྱེས་ནས།
གནས་གྲོགས་སོགས་ཀྱི་རྣམ་དབྱེ། གནས་རིས་ཀྱི་ཡོ་བྱད་སོགས་ཀྱི་རྣམ་གྲངས། འབྱུང་འགྱུར་ཕྱི་དུས་ཀྱི་བདེ་སྡུག་གིས་སྤྲོ་བ་བསྐྱེད་པ་དང་སྐྱོ་བར་བསྐུལ་བའོ། །དང་པོ་
གཉིས་ལས། དང་པོ་ཁྲིམས་ལྡན་ནི། ཕྱི་མའི་ཚེན་སོགས་ཀྱིས་བསྟན་ཏེ། རྒྱལ་བ་དགྱེས་པའི་ཁྲིམས་གཙང་མ་ལ་རྟག་ཏུ་གནས་པའི་གང་ཟག་ནི་སྐྱེ་བ་ཕྱི་མ་ལེན་པའི་
ཚེ་ན་རྒྱང་གྲགས་དང་དཔག་ཚད་ཙམ་དུ་རྒྱ་ཁྱོན་ཆེ་ཞིང་འདབ་མ་སྟོང་ཕྲག་དུ་མ་དང་ལྡན་པའི་མེ་ཏོག་གི་དབུས་སུ་མངལ་འཛིན་པ་ལྟ་བུའི་ཚེ་ན་ཚུལ་ཁྲིམས་རྣམ་པར་

དག་པ་དང་ལྡན་པའི་སྐྱེས་བུ་དམ་པ་དེ་ལ་མཚན་བཟང་པོ་སོ་གཉིས་དང་དཔེ་བྱད་བརྒྱད་ཅུས་བརྒྱན་པའི་ལུས་ལྷ་ཀླུ་མི་སོགས་གང་གིས་ཀྱང་འགྲན་མི་བཟོད་པའི་མཆོག་ཏུ་གྱུར་
པ༑ མཛེས་ཤིང་ལྟ་ན་སྡུག་པ་ཞིག་བསོད་ནམས་ཕུན་སུམ་ཚོགས་པའི་སྟོབས་ཀྱིས་སྣང་ཞིང་བཀྲ་སྟེ། །དེ་ཡི་ཟས་ཀྱི་སྐལ་བ་ལྟ་བུ་རྒྱལ་བའི་གསུང་དམ་ཆོས་ཀྱི་དགའ་སྟོན་གྱིས་འཚོ།
བཟག་པ་བག་ཆགས་དང་བཅས་པ་མེད་པའི་ལྷ་ཀླུའི་བདུད་རྩིའི་མཆོག་ལྟ་བུ་རང་གིས་ཉམས་སུ་མྱངས་ནས། །མར་གད་དང་བོ་ཌཱུརྱ་ལ་སོགས་པའི་སྣ་ཚོགས་ནོར་བུའི་རྒྱན་
བཟང་པོ་དོ་ཤལ་དཔུང་རྒྱན་སོགས་སིལ་མ་མང་པོ་ཁྲལ་ཁྲོལ་དུ་གཡོ་ཞིང་འཁྱུག་འཁྱུག་བྱེད་པ་དེ་ཉིད་ཀྱིས་ཡིད་ལ་ཟག་མེད་ཀྱི་ཉམས་དགའ་ཤིན་ཏུ་སྐྱེའོ། །གཉིས་པ་ཁྲིམས།
འཆལ་ནི། ཀྱེ་མ་ཁྲིམས་འཆལ་སོགས་ཀྱིས་བསྟན་ཏེ། ཁྲིམས་འཆལ་གྱི་འབྲས་བུ་སྡུག་བསྔལ་མྱོང་བ་ལ་ཐུགས་ཤིན་ཏུ་སྐྱོ་བའི་ཉམས་ཀྱིས་ཀྱེ་མ་ཞེས་བརྗོད་ནས་ཁྲིམསའཆག
གང་དུ་སྐྱེ་བའི་ས་གཞི་ཐམས་ཅད་མེ་ལྕེ་ཁྲུ་གང་གི་བར་དུ་རབ་ཏུ་འབར་ཞིང་དུད་པ་ཆེར་མནམ་པ་ཉིད་ཀྱི་སྟེང་ན་གན་རྐྱལ་དུ་འགྱེལ་ཞིང་ལྟུང་བའི་ལུས་དེ་ནི་མི་དགེ་བ་སྣ་ཚོགས།

༄༅། །བསགས་ཚུལ་གྱིས། མདོ་དྲན་པ་ཉེར་བཞག་དང་མྱང་འདས་སོགས་ལས། ལས་ངན་གྱི་སེམས་ཅན་རེ་རེའི་ལུས་དཔག་ཚད་ལྡནས་བརྒྱད་ཁྲི་སོགས་
ཡོད་པར་བཤད་པ་ལྟར་དམྱལ་བའི་སེམས་ཅན་གཅིག་གི་ལུས་འཛམ་གླིང་གི་ས་འདིར་མི་ཤོང་བ་ལྟ་བུའི་ལུས་པོ་ཆེ་ཞིང་བཟོད་བསྲན་ཆུང་བ་དེ་རིང་སྐྱེས་པའི་བྱིས་པའི་ལུས་
འདྲ་བའི་གཞོན་པའི་ལུས་ངན་བླངས་པའི་གང་ཟག་དེའི་མགོའི་བལྟཕྱོགས་རང་རང་གི་ལས་སྣང་ལ་སྤྱི་ཚུགས་སུ་སྟེ་མགོ་ཐུར་དུ་བསྟན་ནས་འགྲོ་བར་སྣང་སྟེ། །སྡུག་
བསྔལ་མི་བཟད་པའི་རྒྱུ་བཙུན་གཟུགས་བྱས་ཏེ་ཇ་དང་ཐུག་པ་སོགས་དགེ་འདུན་གྱི་བཟའ་བཏུང་ལ་སྤྱད་པའི་རྣམ་སྨིན་ཁྲོ་ཆུ་དང་ཟངས་ཞུན་ཁོལ་མའི་བཏུང་བ་རྒྱ་མཚོ།
ཙམ་པ་མང་པོ་ཁར་བླུགས་ཤིང་རང་གིས་ཀྱང་དེ་དབང་མེད་དུ་འཐུང་ཞིང་ནང་ཁྲོལ་སྲེག་པ་ལ་སོགས་པའི་སྡུག་བསྔལ་མྱོང་བཞིན་པའི་ངང་ལ་རལ་གྲི་སོག་ལེ་མདུང་ཐུང་ལ་
སོགས་པ་སྣ་ཚོགས་པའི་མཚོན་ཆའི་བྱེ་བྲག་དུ་མས་བཅད་གཏུབ་འབིགས་པ་ལ་སོགས་པའི་སྡུག་བསྔལ་དུ་མའི་སྣང་ཚུལ་ཐོག་ཏུ་འབབ་ངེས་པ་འདིས་ཀྱང་ཤིན་ཏུ་སྐྱོ།

བར་བྱའོ། །ཞེས་གསུངས་པ་སྟེ། མཛོད་འགྲེལ་ལས། ཡང་དག་སྡོམ་དང་དཀའ་ཐུབ་ཅན། །དྲང་སྲོང་རྣམས་ལ་སྐུར་འདེབས་པ། །དེ་དག་སྤྱི་ཚུགས་དག་ཏུ་ནི། །
དམྱལ་བ་ཁོ་ནར་ལྟུང་བར་འགྱུར། །ཞེས་དང་། མདོ་ལས། འོད་སྲུང་གང་དག་ལྷོད་ཅིང་ཡང་དག་པར་མི་སྡོམ་པ་དང༌། དགེ་སྦྱོང་གི་ཡོན་ཏན་གྱི་ཆོས་འདི་དག།
ལས་ཉམས་པ། ལུས་ལ་ངུར་སྨྲིག་དག་འཆང་བ་རྣམས་ནི་གུས་པ་འདི་དག་མི་སྐྱེད་དོ། །འོད་སྲུང་དགེ་སྦྱོང་གི་ཁ་དོག་དང་གཟུགས་ལ་གནོད་པ་བྱེད་པ་ཞེས་བྱ་བ་ཉི་
ཚེ་བའི་སེམས་ཅན་དམྱལ་བ་ཡོད་དེ། འོད་སྲུང་ཉི་ཚེ་བའི་སེམས་ཅན་དམྱལ་བ་དེར་དགེ་སྦྱོང་གི་གཟུགས་སུ་གྱུར་བཞིན་དུ་གོས་འབར་བ་དག་དང༌། མགོ་འབར་ག
དག་དང་། ལྷུང་བཟེད་འབར་བ་དག་དང༌། སྟན་འབར་བ་དག་དང་། མལ་ཆ་འབར་བ་དག་གནོད་པ་བྱེད་དེ་དེ་དག་གི་ལོངས་སྤྱོད་དང༌། ཡོངས་སུ་སྤྱོད་པ་གང་
ཅི་ཡོད་པ་དེ་དག་ཐམས་ཅད་འབར་རབ་ཏུ་འབར་ཀུན་ཏུ་རབ་ཏུ་མཆེད་ཅིང་འབར་ལ་དེ་མེར་གྱུར་ཏེ། དགེ་སྦྱོང་གི་ཁ་དོག་དང་གཟུགས་ཀྱིས་གནོད་པ་དེ་དག་མྱོང

༄༅། །བར་འགྱུར་རོ། །དེ་ཅིའི་ཕྱིར་ཞེ་ན། འདི་ལྟར་ལུས་དང་ངག་དང་ཡིད་ཀྱི་ལས་ཡོངས་སུ་མ་དག་པ་དང་ལྡན་པའི་ཕྱིར་ཏེ། ལུས་དང་། ངག་
དང༌། ཡིད་ཀྱི་ལས་ཡོངས་སུ་མ་དག་པ་དང་ལྡན་པ་དེ་དག་གི་འགྲོ་བ་ཡང་ཡོངས་སུ་མ་དག་པ་ཉིད་དུ་འགྱུར་རོ། །ཞེས་སོ། །གཉིས་པ་ལ་གཉིས་ལས། དང་པོ་
ཁྲིམས་ལྡན་ནི། ཁྲིམས་ལྡན་སྐྱེས་བུ་སོགས་ཀྱིས་བསྟན་ཏེ། ཚུལ་ཁྲིམས་རྣམ་པར་དག་པ་དང་ལྡན་པའི་སྐྱེས་བུ་དེ་ནི་གང་དུ་སྐྱེ་བའི་གནས་དག་པའི་ཞིང་མཆོག་དེ་
ན་འདོད་དགུ་ཕུན་ཚོགས་ཀྱི་འབྱོར་བ་ཐམས་ཅད་ལྷུན་གྱིས་གྲུབ་པའི་རིན་པོ་ཆེ་སྣ་ཚོགས་ལས་གྲུབ་པའི་གཞལ་མེད་ཀྱི་ཁང་བཟང་ཉམས་དགའ་བདེ་ན། །བདེ་བར་
གཤེགས་པ་སོགས་ཀྱིས་རྣམ་པར་སྤྲུལ་བའི་ལྷ་མོའི་རྣམ་པར་སྣང་བ་བརྒྱ་སྟོང་ཁྲི་འབུམ་གྱིས་དོན་གནས་ཀྱི་ཡོན་ཏན་མང་པོས་ཇི་བཞིན་དུ་བསྟོད་པ་འགྱུར་ཁུག་འདེགས་
འཇོག་སོགས་དབྱངས་ཀྱི་རྟ་ལ་དྲངས་པ་རྣམས་ཀྱིས་རང་ལ་མཆོད་པར་བྱེད་ཅིང་གཞན་ཡང་རྒྱལ་བའི་སྲས་པོ་ས་ཆེན་པོ་ལ་གནས་པའི་སེམས་དཔའི་ཚོགས་ཀྱི

གྲོགས་རྣམས་དང་ལྷན་ཅིག་ཏུ་ཐེག་གསུམ་དམ་པའི་ཆོས་ཀྱི་བཀའ་ཟབ་ཅིང་རྒྱ་ཆེ་བ་དག་བགྲོ་ཞིང་གླེང་མོ་དུ་མ་ལན་གཅིག་མ་ཡིན་པར་ཡང་ནས་ཡང་དུ་བྱེད་པས་ས་
ལམ་དང་སྤངས་རྟོགས་ཀྱི་ཡོན་ཏན་ཐམས་ཅད་དབྱར་གྱི་ཆུ་བོ་ལྟར་གོང་ནས་གོང་དུ་རྒྱས་པས་རང་རྒྱུད་ལ་རབ་དགའ་བླ་ལྷག་ཏུ་འཕེལ་བ་དེ་སྐྱིད་དོ། །ཞེས་སྤྲོ་བ་ཆེར་
བསྐྱེད་པར་མཛད་དེ། ས་གའི་ལྷས། ཚུལ་ཁྲིམས་ཀྱང་ནི་མ་ཉམས་བསྲུངས། །དཀོན་མཆོག་གསུམ་ལ་གུས་བྱས་ཏེ། །མྱ་ངན་འདས་པ་མདུན་ན་གནས། །ཁྱོད་ནི་ལུས་དང་
བྲལ་མ་ཐག། ལྷ་ཡི་ཁང་བཟང་ཐག་མི་རིང་། །ཞེས་སོ། །གཉིས་པ་ཁྲིམས་འཆལ་ལ། ཚུལ་འཆལ་གཞོན་ནུ་སོགས་ཀྱིས་བསྟན་ཏེ། གཞན་ཡང་ཚུལ་ཁྲིམས་འཆལ་
བའི་གཞོན་ནུ་སྙིང་མེད་སྤྱི་བརྟོལ་པོ་དག་ནི་དམྱལ་བ་ངུ་འབོད་ལ་སོགས་པར་ལྕགས་མཁར་འཇིགས་སུ་རུང་བ་ལྕགས་ཞུན་ཁོལ་ཞིང་མེ་ལྕེ་རབ་ཏུ་འབར་བ་ཡིནང་དུ་ལས་ཀྱི་
དབང་གིས་སྐྱེ་བ་བཟུང་ཙ་ན་ཁྲོ་གཏུམ་མི་བཟད་པའི་རྣམ་འགྱུར་ཅན་མ་རུང་པ་འཁྲུལ་སྣང་སྡིག་པའི་ལས་ཀྱི་རང་གཟུགས་ཕྱི་རོལ་དུ་ཤར་བའི་སྲིན་པོ་མཆེ་བ་གཙིགས་ཤིང་

༄༅། །རྐན་སྒྲ་ཏོག་པ་ཡིས་མགོ་ལུས་མེད་པར་ཟ་ཞིང་མུར་བཞིན་པའི་སྡུག་བསྔལ་ལ་གནས་བཞིན་དུ་ཡ་ང་ཞིང་ཤིན་ཏུ་འཇིགས་ཤིང་སྐྲག་པར་བྱེད་པའི་
གཤིན་པོ་ཀུན་གྱི་རྗེ་བོར་གྱུར་པའི་གཤིན་རྗེའི་དཔུང་ཚོགས་གྲངས་མེད་པ་རྣམས་ཀྱིས་རྒྱོབ་སོད་གཏུམ་རྔམ་གྱི་རྣམ་གྲངས་དུ་མ་རྣམས་ཀྱི་སྒྲ་ཆེན་པོ་ནམ་མཁའ་གང་བ་
ཡེས་རང་གི་མགོ་བོ་དང་ཁོང་སྙིང་ཐམས་ཅད་འགེམས་ཤིང་འགས་པའི་ཚེ་ན་འཇིགས་སྐྲག་དང་སྡུག་བསྔལ་ཇི་འདྲ་བ་ཞིག་ཡོད་གྲང་སྙམ་ནས་ད་ལྟ་ཕྱིར་བཅོས་པ་
ཉམས་སུ་བླང་བར་བྱ་དགོས་ཏེ། ས་གའི་ལྷས། འབྲས་བུ་མངོན་ཤེས་རབ་སྟོན་ན། །མི་འདོད་ན་ཡང་མཐའ་ཡི་ནི། །མཚོན་ཆས་མགོ་བཅད་འཐོབ་པར་འགྱུར། །ཞེས་སོ།།
གསུམ་པ་ལ་གཉིས་ལས། དང་པོ་ཁྲིམས་ལྡན་ལ། ཚུལ་ལྡན་སྐལ་བཟང་སོགས་ཀྱིས་བསྟན་ཏེ། རྣམ་པར་དག་པའི་ཚུལ་ཁྲིམས་དང་ལྡན་པའི་ཡ་རབས་དྲ་མའི་
སྐྱེས་བུ་སྐལ་བཟང་ཆོས་ཀྱི་སྣོད་དུ་གྱུར་པ་དག་གང་དུ་སྐྱེ་བའི་གནས་ཡུལ་དག་ཀྱང་ཉམས་དགའ་བ་རིན་པོ་ཆེའི་རང་བཞིན། རྩ་བ་དང། སྡོང་བུ་དང་། ཡལ་ག་ལ་སོགས་

པ་གསེར་དངུལ་སོགས་ལས་ཡོངས་རྫོགས་དང་སོ་སོ་ལས་གྲུབ་པ་བློས་ཇི་ལྟར་དཔག་པ་བཞིན་དགོས་དགུ་འབྱུང་བའི་དཔག་བསམ་ཤིང་ཆེན་གྱི་ནགས་ཚལ་ལྟ་ན་སྡུག་ཅིང་།
ཡིད་དུ་འོང་བ་ན། །རོ་བརྒྱ་ལྡན་པའི་བཟའ་བ། བདུད་རྩི་དང་སྦྲང་ཆང་སོགས་ཀྱི་བཏུང་བ། དོ་ཤལ་སེ་མོ་དོ་ལ་སོགས་པའི་རང་ལུས་ལ་འོས་པའི་རྒྱན་གྱི་བྱེ་བྲག་མི་འདྲ་
བའིརྣམ་པ་ཐམས་ཅད་ལུས་ངག་གི་རྩོལ་བ་མི་དགོས་པར་ཡིད་ལ་དྲན་པ་ཙམ་གྱི་མོད་ལ་སྟེ་དེ་མ་ཐག་དུ་དཔལ་དང་འབྱོར་བའི་ལོངས་སྤྱོད་དངོས་པོ་ཅི་འདོད་གང་
དགོས་ཐམས་ཅད་ལྷ་འཕྲུལ་དགའ་བ་རྣམས་ཀྱིས་རང་ལས་སྤྲུལ་པའི་ཉེར་སྤྱོད་ཀྱིས་རང་དགའ་བར་བྱེད་པ་ལྟར་རྩོལ་བ་མེད་པར་འབྱུང་བར་འགྱུར་ཞིང་ནེ་ཙོ་རི་སྐེག་ལ་
སོགས་པའི་སྤུ་མདངས་མཛེས་ཤིང་མགྲིན་གླུ་སྙན་པའིཁྱུ་ཚོགས་དུ་མས་ཆོས་ཀྱི་སྡོམ་བཞི་ལ་སོགས་པའི་ལེགས་བཤད་སྒྲོག་པའི་གླུ་དབྱངས་ཀྱི་སྒྲ་ནི་ཡིད་ལ་འཁྲུལ་བའི་ཟུག་རྔུ་
ཞི་བར་བྱེད་པའི་གཏམ་ཡིན་པསརྣབ་ལ་རབ་ཏུ་སྙན་ནོ་ཞེས་དེར་འགྲོ་བའི་རྒྱགས་ཕྱེ་ཚགས་སུ་ཚུད་དགོས་པར་བསྟན་ཏེ། འོད་དཔག་མེད་ཀྱི་ཞིང་གི་བཀོད་པའི་མདོ་ལས།

༄༅། །བཅོམ་ལྡན་འདས་གལ་ཏེ་བདག་བྱང་ཆུབ་ཐོབ་པའི་ཚེ་སངས་རྒྱས་ཀྱི་ཞིང་དེ་ན་ཁྱུང་ཆུབ་སེམསདཔའ་དེ་དག་འདི་ལྟ་སྟེ། གསེར་རམ། དངུལ།
ལམ༑ ནོར་བུའམ། མུ་ཏིག་གམ། བཻ་ཌཱུ ཪྻ་འམ། དུང་ངམ། མན་ཤེལ་ལམ། བྱེ་རུ་འམ། ཤེལ་ལམ། སྤུག་གམ། རྡོའི་སྙིང་པོའམ། མུ་ཏིག་དམར་པོ་ལ།
སོགས་པ་གང་ཡང་རུང་བའམ། རིན་པོ་ཆེ་ཐམས་ཅད་དམ། མེ་ཏོག་དང༌། སྤོས་དང་། ཕྲེང་བ་དང་། བྱུག་པ་དང༌། བདུག་པ་དང་། ཕྱེ་མ་དང་། གོསདང་
གདུགས་དང་། རྒྱལ་མཚན་དང༌། བ་དན་དང་། མར་མེ་ཐམས་ཅད་དང༌། གླུ་དང༌། གར་དང༌། རོལ་མོའི་དབྱངས་སྒྲའམ་རྣམ་པ་ཇི་ལྟ་བུ་དག་འཚལ་བར་གྱུར
ནས་དགེ་བའི་རྩ་བ་རྣམས་བསྐྲུན་པ་རྣམ་པ་དེ་ལྟ་བུ་དེ་དག་སེམས་བསྐྱེད་མ་ཐག་ཏུ་གལ་ཏེ་དེ་དག་ལ་བྱུང་བར་མ་གྱུར་པ་དེ་སྲིད་དུ་བདག་བླ་ན་མེད་པ་ཡང་དག་པར།
རྫོགས་པའི་བྱང་ཆུབ་ཏུ་མངོན་པར་རྫོགས་པར་འཚང་རྒྱ་བར་མི་བགྱིའོ། །ཞེས་སོགས། ཉེར་སྤྱད་ཐམས་ཅད་དྲན་པའི་མོད་ལ་འབྱུང་བར་རྒྱས་པར་གསུངས་སོ།

གཉིས་པ་ཁྲིམས་འཆལ་ལ། ཉེས་ལྡན་སྐྱེ་བོ་སོགས་ཀྱིས་བསྟན་ཏེ། གོང་དུ་བསྟན་པའི་ལྡོག་ཕྱོགས་བསླབ་པ་རིན་པོ་ཆེ་ལ་ཉེས་པའི་སྐྱོན་གྱིས་གོས་པ་དང་ལྡན་པའི་སྐྱེ
བོ་མ་རབས་རྣམས་ནི་སྐྱེ་བའི་ཡུལ་ལམ་ས་ཆ་ཉམས་མི་དགའ་ཞིང་སྡུག་བསྔལ་བའི་གནས་རིས་སུ་མེ་རབ་ཏུ་འབར་བའི་གསལ་ཤིང་རྩེ་གསུམ་པ་རྩེ་མོ་ཤིན་ཏུ་རྣོ་བ་དག་གིས།
འོག་སྒོ་དང་རྐང་མཐིལ་གཉིས་ནས་གྱེན་དུ་དབུག་ཅིང་སེམས་ལ་ཡང་ཞིང་འཇིགས་སུ་རུང་བར་བྱེད་པའི་བུད་མེད་མི་བསུན་པ་རྣམས་ཀྱིས་འཁྱུད་ཅིང་དམ་དུ་བསྡམས།
ནས་ལུས་ཀྱི་ནང་ཁྲོལ་རྒྱུ་ལྟོ་གློ་སྙིང་རྣམས་འཚིག་ཅིང་སྲེག་བཞིན་པའི་ངང་ནས་ཁྭ་ཏ་རྡོ་རྗེའི་མཆུ་ཅན་དང་བྱ་རྒོད་མ་རུང་བ་དང་སྲིན་བུ་ལྕགས་ཀྱི་མཆུ་རྣོན་ཅན་མང་པོ་ཡིསཎ
ཀླད་པ་རྐང་མར་མིག་ཚིལ་སོགས་ཀུན་འབྲུ་བར་བྱེད་པའི་མི་བཟད་པའི་ཚོར་བ་སྡུག་བསྔལ་ཉམས་སུ་མྱོང་ཚེ་བརྣག་པར་དཀའ་བ་ཇི་འདྲ་ཞིག་ཡོད་གྲང་སྙམ་ནས་
སྔར་བྱས་སྡིག་པའི་ལས་ལ་འགྱོད་པར་བྱ་འོས་ཏེ། དྲན་པ་ཉེར་བཞག་ལས། བྱི་བོ་བྱེད་པ་ཤལ་མ་ལིར། །འཛེག་ཅིང་ལྕགས་ཀྱི་བུད་མེད་འཚེད། །ཅེས་དང་། ཡེ་ཤེས་རྒྱས

༄༅། །པའི་མདོ་སྡེ་རིན་ཆེན་མཐའ་ཡས་པ་མཐར་ཕྱིན་པ་ལས། མི་གང་གཞན་གྱི་བུད་མེད་དེར་འགྲོ་ན། །མི་ལས་ཤི་ནས་ངན་འགྲོར་དེ་འགྲོ་ལ། །
ལྕགས་ཀྱི་ཤལ་མར་ཚེར་མ་རྣོན་པོ་ཡིས། །དབུག་པར་བྱེད་ཅིང་སྡུག་བསྔལ་མེ་ཡིས་གདུངས། །ཞེས་དང་། བསླབ་པ་ལྔའི་ཕན་ཡོན་གྱི་མདོ་ལས། འདོད་པ་རྣམས་ལ
ལོག་པར་གཡེམ་པས་ནི། འཚོ་བའི་འཇིག་རྟེན་འདིར། འདོད་ཆགས་བྱེད་པ་ནི་ལུས་ཞིག་ནས་ཤི་བའི་ཕ་རོལ་ཏུངུ་འབོད་ཆེན་པོར་སྐྱེ་ཞིང་ལྟུང་བར་འགྱུར་རོ། །དེ་
ནས་ཕྱི་རུ་ཆུ་བོ་རབ་མེད་ཀྱི་ངོགས་གཉིས་སུ། ཤལ་མ་ལིའི་ནགས་དཔག་ཚད་བརྒྱད་ཅུ་གྱེན་དུ་མཉམ་ཞིང་མཐོ་བ། ཚེར་མ་སོར་བཅུ་དྲུག་པ་ཡལ་ག་རྣམས་ཐུར་
འཕྱང་བ། ལུས་པོ་རྒྱང་གྲགས་བཅུ་གཉིས་དང་ལྡན་ཞིང་ལུས་ལ་མེ་གྱེན་དུ་འབར་བ། དཔག་ཚད་དྲུག་ཅུར་གྱེན་དུ་འགྲོ་ཞིང་དེ་ལ་རྟག་ཏུ་སྣ་ཚོགས་པའི་མཚོན་གྱིས་
ཕན་ཚུན་དུ་གཅོད་ཅིང་དེ་ནི་ཤལ་མ་ལིའི་ཤིང་གི་ནགས་ལ་ཞོན་ནོ། །ལོ་སྟོང་ཕྲག་མང་པོར་ཤིང་གི་ཚེར་མ་ལ་འཛེག་གོ །གཞན་ཡང་དམྱལ་བའི་སྲུང་མ་རྣམས་ཀྱིས་

མཚོན་བླངས་ནས་བརྒྱབ་པས་ངུ་ཞིང་མགོ་ཐུར་ལ་བསྟན་ནས་ལྟུང་ངོ༌། །ལྟུང་བའི་དུས་སུ་ལྕགས་བསྲེགས་ཀྱི་ས་གཞི་གསལ་ཤིང་བཙུགས་པ་རྣམས་ལ་ལྟུང་ངོ་། །དེ་རྣམས་བཤང་
ལམ་ནས་འཐོན་པས། དེ་རྣམས་ཀྱིས་སྡུག་བསྔལ་མྱོང་བར་འགྱུར་རོ། །རྒྱུན་དུ་ངུ་ཞིང་དཔག་ཚད་དྲུག་ཅུ་པའི་ལྕགས་ཀྱི་བུམ་པར་བསྐལ་པ་གཅིག་ཏུ་སྡོད་དོ། །མེ་མདག་གིས
lཡོངས་སུ་གང་བ་དམྱལ་བའི་སྲུང་མ་རྣམས་ཀྱིས་ཁར་ལྡུག་གོ །ཞེས་སོ། །བཞི་པ་ལའང་གཉིས་ལས། དང་པོ་ཁྲིམས་ལྡན་ལ། སྐལ་བཟང་ཁྲིམས་ལྡན་སོགས་ཀྱིས།
བསྟན་ཏེ། ཐར་ལམ་སྣང་བའི་སྐལ་བ་བཟང་པོ་ཅན་འདུལ་ཁྲིམས་རྣམ་པར་དག་པ་རང་རྒྱུད་ན་རྒྱུན་དུ་ལྡན་པའི་སྐྱེས་བུ་ལ་བྱེད་པ་རྒྱུ་མཐུན་གྱི་འབྲས་བུ་བྱེད་ལས
མཐུན་པར་འབྱུང་བསད་ལྟ་ལེགས་པར་སྤྱད་པ་ཚུལ་ཁྲིམས་སོགས་ཀྱི་བསླབ་པའི་འབྲས་བུ་གོང་ནས་གོང་དུ་འཕེལ་བའི་མཐུ་སྟོབས་ཆེན་པོ་རྣམས་ཀྱིས་རྒྱལ་བ་སངས་
རྒྱས་དེ་འཕགས་བཞིའི་གཙོ་བོ་མཆོག་གིས་ཡན་ལག་དྲུག་ཅུ་ལྡན་པའི་གསུང་ཚངས་པའི་དབྱངས་ཀྱིས་དབུགས་དབྱུང་བདང་བཅས་པར་ཏེ་ཆབ་གཅིག་པར་བསོད་

༄༅། །ནམས་བརྒྱ་ལས་གྲུབ་པའི་ཕྱག་གཡས་པ་གླང་པོ་ཆེའི་སྣ་ལྗགས་ལྟར་བརྐྱངས་ནས་རང་གི་སྤྱི་བོ་རུ་བཞག་སྟེ། །མ་འོང་པའི་དུས་འདི་ལ་གནས།
འདིར་བདེ་བར་གཤེགས་པ་མཚན་འདི་ཞེས་བྱ་བར་གདུལ་བྱ་འཁོར་འདི་སྙེད་སོགས་ཀྱི་དོན་དུ་མངོན་པར་འཚང་རྒྱ་བའི་ལུང་བསྟན་ཆེན་པོ་ས་བརྒྱད་པར་འཐོབ་
དེ་ཡི་ཚེ་མི་སྐྱེ་བའི་བཟོད་པ་ཆེན་པོ་དང་དབང་བཅུ་དག་ཀྱང་འཐོབ་པ་ཡིན་ནོ། །དེ་ནི་ཤིན་ཏུ་སྐྱིད་དོ་ཞེས་སྐྱིད་པའི་ཡང་རྩེ་སངས་རྒྱས་ཐོབ་པ་དང་འདྲ་བ་ཡིན་ཏེ།
འཕགས་པ་སྤྲིན་ཆེན་པོ་སྟོང་ཕྲག་བཅུ་གཉིས་པ་ལས། ཀུན་དགའ་བོ་ལི་ཙ་བཱི་གཞོན་ནུ་སེམས་ཅན་ཐམས་ཅད་ཀྱིས་མཐོང་ན་དགའ་བ་ཞེས་བྱ་བ་འདི་ནི་ང་མྱ་ངན་ལས་འདས་
ནས་ལོ་བཞི་བརྒྱ་ལོན་པ་ན་ཀླུ་ཞེས་བྱ་བའི་དགེ་སློང་དུ་གྱུར་ནས་ངའི་བསྟན་པ་རྒྱས་པར་རབ་ཏུ་བསྟན་ཏེ། མཐར་གྱིས་རབ་ཏུ་དང་བའི་འོད་ཅེས་བྱ་བའི་འཇིག་རྟེན་གྱི་ཁམས་
སུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ཡེ་ཤེས་འབྱུང་གནས་འོད་ཅེས་བྱ་བར་འགྱུར་རོ། །ཞེས་གསུངས་པ་ལྟར་མངོན་ནོ། །གཉིས་

པ་ཁྲིམས་འཆལ་ལ། གང་ན་ཚུལ་ཁྲིམས་སོགས་ཀྱིས་བསྟན་ཏེ། ལས་ངན་གྱི་གཞན་དབང་དུ་གྱུར་པའི་དུས་གང་གི་ཚེ་ན་ཚུལ་ཁྲིམས་རིན་པོ་ཆེ་ཞིག་རལ་དུ་གྱུར་ཏེ།
འཆལ་བའི་སྡིག་པའི་ལས་ངན་གྱི་རྣམ་སྨིན་སྟེང་དུ་བབས་པའི་སེམས་ཅན་དག་སྐྱི་གཡའ་ཞིང་བག་འཁུམས་པའི་དམྱལ་བའི་གནས་ཚ་གྲང་གི་སྡུག་བསྔལ་དུ་མས་གདུང་
ཞིང་མནར་བའི་གྲོང་ཁྱེར་བཅོ་བརྒྱད་སོགས་ན་དུས་རྟག་པ་རུ་སྟེ་སྡུག་བསྔལ་རྒྱུན་ཆད་མེད་པས་གདུང་བཞིན་པར་སྡུག་བསྔལ་དེ་ལས་དུས་ནམ་ཞིག་འདི་ཙམ་ན་ཐར་བར་
འགྱུར་རོ་ཞེས་མི་ཡི་ལོའི་གྲངས་ཀྱིས་གཞལ་ཏེ་བརྗོད་ན་དབུགས་དབྱུང་བའི་སྒྲ་ཡིན་མོད་ཀྱང་གོང་དུ་བཤད་པ་དེ་སྐད་མིའི་ལོ་ཟླ་ཞག་སོགས་མང་པོ་སོང་ན་ཡང་དམྱལ་བ་ནས་ནི
ཐར་བར་འགྱུར་བ་མེད་ཅེས་བསྙད་པས་བརྩེ་བའི་སེམས་མེད་པའི་སྒྲ་སྐད་དེས་ལྷག་པར་ཤིན་ཏུ་ཡི་མུག་ཅིག་སྐྱེ་ཞིང་ཡིད་ཁོང་དུ་ཆུད་པར་འགྱུར་བ་ལ་བསམ་པར་བྱའོ།
ཞེས་གསུངས་ཏེ། ཇི་སྐད་དུ། དེ་ཙམ་ཁོ་ན་མྱོང་གྱུར་ནས། །དེ་ནི་རྣམ་ཐར་མི་འགྱུར་ཏེ། །འདི་ལྟར་དེ་ནི་མྱོང་བཞིན་ཏུ། །སྡིག་པ་གཞན་དག་རབ་ཏུ་སྐྱེ། །ཞེས་དང་།

༄༅། །གཡང་ས་ཐ་མལ་ཆུང་ངུ་ལ་འང་།བག་ཡོད་གནས་པར་བྱ་དགོས་ན། །དཔག་ཚད་སྟོང་དུ་ལྷུང་བ་ཡི། །ཡུན་རིང་གཡང་སར་སྨོས་ཅི་དགོས། །ཞེས་སོ།
གཉིས་པ་ལ་ཡི་དྭགས་ཀྱི་སྐྱེ་བ་ལས་ལྡོག་པ་དང་། དེར་སྐྱེ་ཚུལ་གཉིས་ལས། དང་པོ་ཁྲིམས་ལྡན་ལ། ཚུལ་ལྡན་སྐྱེས་བུ་སོགས་ཀྱིས་བསྟན་ཏེ། གཏན་བདེ་བླ་མེད་ཀྱི་རྒྱུ་
གཅིག་པུར་གྱུར་པ་ཚུལ་ཁྲིམས་རྣམ་པར་དག་པ་དང་ལྡན་པའི་སྐྱེས་བུ་ཆེན་པོ་དེ་ཉིད་སྐྱེ་བ་ཕྱི་མ་ལྷ་མིའི་གནས་གང་དང་གང་དུ་སྐྱེས་པར་གྱུར་ཀྱང་། །བཟའ་བཏུང་
ལོངས་སྤྱོད་ཀྱི་དངོས་པོ་རྒྱ་ཆེ་ཞིང་བླ་ན་མེད་པ་རོ་དྲུག་གམ་ཡིད་དུ་འོང་བའི་མངར་བ་ལྷའི་ཞལ་ཟས་ལྟ་བུའི་བཟའ་བ་དང་། འོ་མ་སྦྲང་ཆང་བདུད་རྩི་སོགས་བཏུང་བའི་བྱེ་
བྲག་ཐམས་ཅད་དང་ལུས་ལ་བགོ་བའི་གོས་བཟང་པོ་སྲབ་འཇམ་ཡང་པ་ལི་ཆུ་ཟ་བེར་སོགས་ལྷ་མིའི་གོས་བཟང་པོ་ཁ་དོག་དང་དབྱིབས་སྣ་ཚོགས་པ་དང་། སྙན་ཆ་གདུ་བུ་སོགས་
འཁོར་སྒྱུར་དང་ལོངས་སྐུ་ལ་འོས་པའི་རྒྱན་སོགས་ཉེ་བར་སྤྱད་པའི་རང་བཞིན་གྱི་འབྱོར་ཚོགས་ཐམས་ཅད་ཀུན་ཆེད་དུ་རྩོལ་བས་སྒྲུབ་པ་མེད་པར་རང་བཞིན་འབད་

མེད་དུ་འདུ་ཞིང་འབྱུང་སྟེ། །དེའི་རྒྱུ་མཚན་ལྷོ་འཛམ་བུ་གླིང་གི་སྐྱེ་འགྲོ་ཐམས་ཅད་མུ་གེའི་སྡུག་བསྔལ་སྙིང་ལ་འཕོས་པས་གདུང་བར་གྱུར་ན་ཡང་ཚུལ་ལྡན་རང་ལ་དེ
ཉིད་གང་གིས་ཀྱང་ཕོངས་ཤིང་དབུལ་བ་ནི་མ་མཆིས་ཏེ་མེད་ན་གཞན་རྒུད་པ་མེད་པའི་གནས་སུ་ཕོངས་པ་མི་འབྱུང་བ་ལྟ་ཅི་སྨོས་ཏེ། མདོ་ལས། དབུལ་བར་གྱུར་པས་
རབ་ཏུ་བྱུང་གྱུར་ཏེ། །མཆོད་པ་རྙེད་ནས་དབུལ་ལས་གྲོལ་བར་འགྱུར། །ཞེས་དང་། མདོ་ལས། ཁྱིམ་པའི་སྐྱེ་བོ་སོགས་གོང་དུ་དྲངས་པ་ལྟར་རོ། །གཉིས་པ་ཁྲིམས
འཚལ་ལ། ཁྲིམས་འཆལ་སྐྱེས་བུ་སོགས་ཀྱིས་བསྟན་ཏེ། གཏན་གྱི་འདུན་མ་ཚུལ་ཁྲིམས་ཀྱི་བསླབ་པ་འཆལ་བའི་སྐྱེས་བུ་སྐྱེགཡའ་ཞིང་བག་འཁུམས་པའི་གནས་
རིས་ཟས་སྐོམ་འབའ་ཞིག་ཡིད་ལ་འདོགས་པའི་ཡི་དྭགས་རྣམས་ཀྱི་ཁྲོད་དམ་གྲོང་ན་གནས་ཏེ་ཡི་དྭགས་རེ་རེའི་ལུས་གཏོས་ཤིན་ཏུ་ཆེ་བ་ལ་འཇིགས་རུང་གཤིན་རྗེས
ཏེ་ཡི་དྭགས་གཞན་དུ་མས་ཚང་ངམ་གནས་མང་པོ་ཞིག་ཡོངས་སུ་བཅས་ཏེ། །ལྗོན་ཤིང་བཟའ་བཏུང་ཆུ་ཀླུང་དུས་ཚིགས་ཏེ་ཉི་ཟླ་རྣམས་ཕྱིན་ཅི་ལོག་པའི་འདུ་ཤེས

༄༅། །བཞི་དང་ལྡན་པར་གྱུར་ནས་རབ་ཏུ་བཀྲེན་ཞིང་སྡུག་བསྔལ་གྱིས་མནར་པའི་སེམས་ཅན། ཡི་དྭགས་ཀྱི་འགྲོ་བ་རྣམས་བཟའ་བཏུང་དང་པོ་མ་
རྙེད་རྙེད་ཀྱང་མགྲིན་པར་མི་ཆུད་ཅུང་ཟད་ཚུད་ཀྱང་མཚན་མོའི་རིང་ལ་ནང་ཁྲོལ་མཐའ་དག་འཚིག་པའི་དབང་གིས་ཁ་སྣ་ནས་དུད་པ་འཐུལ་བ་སོགས་སྡུག་བསྔལ་གྱི་རྣམ་
གྲངས་མི་བཟད་པ་དུ་མ་ལོ་ལྔ་སྟོང་ཁྲི་ལ་སོགས་པར་ཡང་ཡང་མྱོང་བར་འགྱུར་དགོས་པས་ན་ད་ལྟ་ནས་བག་བྱེད་པ་ཅི་ནས་ཀྱང་གལ་ཆེ་སྟེ། ཏིང་འཛིན་རྒྱལ་པོ་ལས་
འདོད་པའི་ཕྱིར་ནི་སོགས། གོང་དུ་དྲངས་པ་ལྟར་དང༌། དབྱིག་གཉེན་གྱིས། ཡི་དྭགས་མེ་ལྕེའི་ཕྲེང་བ་ཡིས། །བསྐོར་ཞིང་སྐད་གསང་མཐོན་པོར་སྒྲོག །ལ་ལ་ཁ་ནས་མེ་
འབར་གཞན། །མགྲིན་པ་ཁབ་མིག་ལྟར་ཙམ། །རྟག་ཏུ་བཀྲེས་སྐོམ་ལ་སོགས་པས། །སྲེག་ཅིང་ལུས་ནི་སྐམ་པ་དང༌ །ཁ་ཅིག་སྐྱུག་པ་ཟ་བ་དང་། །གཞན་དག་དེ་ཡང་།
དབརྙེད་དཀའ། །ཞེས་སོ། །གསུམ་པ་ལ། དུད་འགྲོའི་ལུས་ལས་ལྡོག་པ་དང་། དེར་སྐྱེ་ཚུལ་གཉིས་ལས། དང་པོ་ཁྲིམས་ལྡན་ལ། ལེགས་ལམགཉེར་བ་སོགས་

ཀྱིས་བསྟན་ཏེ། མངོན་མཐོ་དང་ངེས་ལེགས་ཀྱི་ལམ་བཟང་དོན་དུ་གཉེར་བ་ཁྲིམས་ལྡན་ཆོས་ཀྱི་སྐལ་བ་མཆོག་ལྡན་གྱི་གང་ཟག་འདུལ་ཁྲིམས་རྣམ་དག་རང་རྒྱུད་ལག་
འཛིན་པའི་གཞོན་ནུ་དེ་ཉིད་སྐྱེ་བ་ནས་ཚེ་རབས་ཐམས་ཅད་ཀུན་ཏུ་ཚུལ་ཁྲིམས་ཡིད་བཞིན་ནོར་བུ་ལས་བྱུང་བའི་དྲི་བསུང་ཞིམ་པོ་ཤིན་ཏུ་ཡིད་རབ་ཏུ་འཕྲོག་པ་ཉིད་
ཀྱིས་རང་ལུས་ལ་བགོས་ཤིང་བསོད་ནམས་བསགས་པའི་དབང་འབྲས་ཡུལ་གྱི་ཉེར་སྤྱད་དུ་སྨིན་ནས་སྦྱར་བ་སྟེ་སྐྱེ་བོས་བྱེད་རྩོལ་གྱིས་བྱས་པའི་དྲི་ཞིམ་དང་རང་བཞིན
གྱིས་ལྷན་ཅིག་སྐྱེས་པ་ཙནྡན་དང་ཨ་ག་རུ་སོགས་དྲི་ཞིམ་པོའི་ངད་པ་ཕྱོགས་ཀུན་ཏུ་ཁྱབ་པ་ཡི་ཚོགས་རྣམས་ཀྱིས་དྲི་འཛིན་སྣ་ཡི་དབང་པོ་ལ་བདེ་བའི་ཚོར་བ་མྱོང་
བ་ནི་ལྷ་ཡུལ་ན་གནས་པའི་ལྷ་རྣམས་ལས་ཀྱང་ལྷག་པར་འབྱུང་བདག་གོ། དེ་ལྟ་བུའི་ཚུལ་ནི། ཚོམས་ལས། མེ་ཏོག་དྲི་ནི་རྫི་ཕྱོགས་མིན་མི་འགྲོ་། རྩ་བ་རྒྱ་སྤོས་
ཙནྡན་རྣམས་ཀྱང་མིན། །དམ་པའི་དྲི་ནི་རྫི་ཕྱོགས་མིན་འགྲོ་སྟེ། །ཕྱོགས་རྣམས་ཀུན་ཏུ་མི་མཆོག་དྲི་ཡིས་ཁྱབ། །ཅེས་དང་། དགེ་སློང་ལ་རབ་ཏུ་གཅེས་པ་ལས། ག་བུར་

༄༅། །ལ་སོགས་མ་ཡིན་པའི། །ཚུལ་ཁྲིམས་བྱུག་པ་མཆོག་གིས་བྱུག །ཅེས་དང༌། ཕར་ཕྱིན་བསྡུས་པར། ཁམས་གསུམ་ཀུན་ཏུ་ཡིད་འོང་དྲི་བསུང་སྟེ།
རབ་ཏུ་བྱུང་དང་མི་འགལ་བྱུག་པ་ཡིན། །ཞེས་དང་། དབྱིག་གཉེན་གྱིས། ཇི་ལྟར་ཚུལ་ཁྲིམས་བླ་མེད་ལྡན་པའི་དྲི། །དམ་པ་མཐོ་རིས་འདི་ན་མི་ཟད་ལྡན། །དེ་ལྟར་ཕྲེང་
བའི་དྲི་ནི་ཁྱབ་མིན་ཞིང། །དེ་བཞིན་བྱུག་པའི་དྲི་ཡང་འབྱུང་མི་འགྱུར། །ཞེས་སོ། །གཉིས་པ་ལ་གཉིས་ལས། ལྷག་མ་དང་པོ་སོགས་ཁྲིམས་འཆལ་གྱི་རྣམ་སྨིན་དངོས་
དང་༑ བྱང་སྔགས་དང་ལྷག་པར་འགལ་བས་སྤང་དགོས་ཚུལ་བྱེ་བྲག་ཏུ་བཤད་པའོ། །དང་པོ་ནི། ལུས་ཟུངས་ཐིག་ལེ་སོགས་ཀྱིས་བསྟན་ཏེ། ཐ་མལ་པ་དག་གི་
ཡང་ལུས་ཀྱི་ཟུངས་སམ་བཅུད་དུ་གྱུར་པའི་ཐིག་ལེ་དཀར་པོ་ཆགས་པའི་དབང་གིས་ཉམས་ཤིང་ལྷུང་བར་གྱུར་པ་སྡོམ་པ་གསུམ་གྱི་བསླབ་པའི་སྐལ་ངན་ཏེ་སྐལ་ཆད་ཀྱི་
སྐྱེས་བུ་དེ་ནི་སྐྱེ་བ་ཐེང་གཅིག་ཙམ་མ་ཡིན་པར་ཚེ་རབས་ཀྱི་ཕྲེང་བ་དུ་མར་ཡང་ནས་ཡང་དུ་བཤང་བ་དང་གཅི་བ་ལ་སོགས་པའི་ལྗན་ལྗིན་སྟུག་པོ་མི་གཙང་བའི་འདམ་

རྫབ་དུ་མས་གང་བའི་ཉལ་ཉིལ་དུ་ཀུན་ཏུ་བྱིང་ཞིང་ནུབ་པར་འགྱུར་པ་སྟེ། །མགོ་བོ་དང་ཀླད་པ་འགེམས་པར་བྱེད་ནུས་པའི་དྲིང་བའི་ཚོར་བ་ཤིན་ཏུ་དྲག་ཅིང་རྩིག
མོའི་རང་བཞིན་ཅན་གྱིས་དུས་དང་རྣམ་པ་ཀུན་ཏུ་སྡུག་བསྔལ་དེ་ཡིས་གདུང་ཞིང་མནར་བཞིན་དུ་རིགས་ཀྱི་བྱེ་བྲག་སྣ་ཚོགས་པའི་སྲིན་བུའི་རྣམ་པ་མགོ་གནག་ལ་ལུས་པོ་
དཀར་བ་སོགས་བརྒྱ་ཕྲག་དུ་མས་རང་ལུས་ལ་འབིགས་ཤིང་ཟ་བ་འདི་ཡི་ཚོར་བ་ནི་ཤིན་ཏུ་དབལ་ཚའོ། །དེའི་ཚུལ་ནི་འདུལ་བ་ལུང་ལས། གང་ཞིག་སྟོན་པ་ཐུགས་རྗེའི་
བསྟན་པ་ལ། །ཡང་བར་སེམས་ཤིང་ཅུང་ཟད་འདའ་བྱེད་པ། །དེ་ནི་དེ་ལས་སྡུག་བསྔལ་གཞན་དབང་འཐོབ། །སྨྲིག་ཚལ་བྲེགས་པསཨ་མའི་ཚལ་ཉམས་བཞིན། །འདི་ན་
ལ་ལ་རྒྱལ་པོའི་ཚིག་ཆེན་པོ། །ལན་འགའ་འདས་ནའང་ཆད་པ་ཐོབ་མི་འགྱུར། །ཐུབ་པའི་བཀའ་ལུང་ཚུལ་མིན་འདས་བྱས་ན། །དུད་འགྲོར་སྐྱེ་འགྱུར་ཨེ་ལེའི་འདབ་ཀླུ་
བཞིན་༑ ༑ཞེས་དང་། དྲན་པ་ཉེར་བཞག་ལས། སྐྱེས་པ་གང་ཞིག་སྐྱེས་པ་ལ་འཇུག་པར་བྱེད་ན། དེ་ལུས་དང་བྲལ་ནས་ངན་འགྲོ་ལོག་པར་ལྟུང་བའི་སེམས་ཅན་དམྱལ་བ་

༄༅།།ཉམ་ང་བ་མང་བར་སྐྱེ་བར་འགྱུར་རོ། །བྱས་ལ་བསགས་པའི་ལས་ཀྱི་མཐུས། དེར་གནོད་པ་འདི་དག་འབྱུང་བར་འགྱུར་ཏེ། འདི་ལྟ་སྟེ།
སྐྱེས་པ་དེ་ཉིད་སེམས་ཅན་དམྱལ་བ་དེར་མཐོང་སྟེ། སྐྲ་རབ་ཏུ་འབར་ཞིང་ལུས་ཐམས་ཅད་རབ་ཏུའབར་ལ། ལུས་རྡོ་རྗེ་ལྟར་སྲ་བ་དེས་འཛིན་པ་ནི། ཇི་ལྟར་ཕྱེ་མ།
ཆངས་པ་ནས་གཏོར་བ་དེ་ལྟར་ཡན་ལག་དང་ཉིང་ལག་ཐམས་ཅད་ལ་གནོད་པ་བྱེད་དོ། །དེ་མི་དགེ་བའི་ལས་ཀྱིས་ཤི་ནས་ཡང་འཚོ་བར་འགྱུར་ཏེ། དེ་སྐྱེས་པ་རབ་ཏུ
འབར་བ་དེས་འཇིགས་ཤིང་ཞུམ་པར་བྱེད་དོ། །དེས་ངམ་གྲོག་དེ་དག་མཐོང་སྟེ། དེའི་ནང་དུ་ལྷུང་ངོ༌ །དེ་ནམ་མཁའ་ལ་གནས་པ་དང༌། ཇི་ལྟར་དེ་ཡུངས་འབྲུ
ཙམ་དུ་ཡང་མི་སྣང་བ་དེ་ལྟར་ཁྭ་མཆུ་རབ་ཏུ་འབར་བ་དག་འོང་ནས་དུམ་བུར་གཅོད་དོ། །དེ་ཡང་བྱུང་བར་གྱུར་ནས་ས་ལ་ལྷུང་བ་དང་། དེར་ཝ་ཁ་རབ་ཏུ་འབར་བ།
དག་འོངས་ནས་ཟ་བར་བྱེད་དོ། །གལ་ཏེ་དེའི་རུས་པ་དག་ཟད་པར་བཏོགས་ན་ཡང་སྐྱེ་བར་འགྱུར་ཏེ། དེ་བྱུང་བ་དག གཤིན་རྗེའི་མི་དག་གིས་ལྕགས་ཀྱི་རྫ་

རབ་ཏུ་འབར་བ་དག་གི་ནང་དུ་འཚེད་དོ། །དེ་ལྟར་ཇི་སྲིད་དུ་མི་དགེ་བའི་ལས་བྱས་ཤིང་བསགས་པ་བཅོམ་ཞིང་སྤངས་ལ། ཟད་པར་མ་བྱས་པ་དེ་སྲིད་དུ་ལོ་འབུམ་
ཕྲག་དུ་མར་འཚེད་ཅིང་ཟ་ལ་ཕྱེ་མར་རློག་གོ །དེ་ཕྱིས་སེམས་ཅན་དམྱལ་བ་ཉམ་ང་བ་མང་བ་དེ་ལས་ཐར་བར་འགྱུར་ཏེ། ཐར་ནས་ཀྱང་དེ་གལ་ཏེ་ལན་གྲངས་གཞན་
ལ་མྱོང་བར་འགྱུར་བའི་ལས་ཀྱིས་ཡི་དྭགས་དང༌། དུད་འགྲོ་དག་ཏུ་མ་སྐྱེས་ལ། མི་རྣམས་དང་སྐལ་བ་མཉམ་པར་མིར་སྐྱེས་ན། དེ་འདོད་པས་ལོག་པར་གཡེམ་པའི་
ཟླརྒྱུ་མཐུན་པའི་འབྲས་བུས། དེའི་ཆུང་མ་དུ་མ་ཆུད་ཟ་ཞིང་། ཆུང་མ་གཅིག་ཀྱང་མི་འགྲུབ་ལ་ཀུན་མི་གཞན་གྱི་དྲུང་དུ་འགྲོ་བར་འགྱུར་རོ། །ཞེས་དང་། དེ་ཉིད་ལས།
གང་དུ་འཚོ་བ་ལོག་པ་ཡིས། །ཅུང་ཟད་ཙམ་གྱིས་འཚོར་གྱུར་པ། །དེ་ནི་བཤང་འཇིབ་ནུབ་གྱུར་ཏེ། །སྲིན་བུ་དག་གིས་ཟ་བར་འགྱུར། །ཞེས་སོ།། གཉིས་པ་ལ་
གཉིས་ལས། རྒྱལ་སྲས་སྙིང་རྗེ་ཅན་གྱིས་བར་སྲིད་པའི་སེམས་ཅན་འཆི་བའི་སྡུག་བསྔལ་ལ་བསམས་ནས་སྤོང་ཚུལ་དང་། གསང་ཆེན་རིག་པ་འཛིན་པའི་ཉེ་ལམ་སྔགས་

༄༅། །ལ་མེད་དུ་མི་རུང་བའི་དམ་ཚིག་ཉམས་པ་ལ་བསམས་ནས་སྤང་དགོས་ཚུལ་ལོ། །དང་པོ་ནི། ཞེན་ལྡན་སེམས་ཀྱིས་སོགས་ཀྱིས་བསྟན་ཏེ།
སེམས་ཅན་རྣམ་གཉིས་ཕན་ཚུན་ཤིན་ཏུ་ཆགས་ཤིང་ཞེན་པའི་གདུང་བ་ཆེན་པོ་དང་ལྡན་པའི་སེམས་ཀྱིས་ཀུན་ནས་བསླངས་པའི་ལས་ཀྱིས་ལུས་ཁམས་ཐིག་ལེ་དཀར་
པོ་ཞིག་ཉམས་ཤིང་འཕོས་པར་གྱུར་པ་དེ་ཡི་ཚེ་ན་དེར་སྡུག་བསྔལ་གྱིས་ཉམ་ཐག་ཅིང་བདེ་སྐྱིད་བཟའ་བཏུང་སོགས་ཀྱི་ལོངས་སྤྱོད་ཆུང་ཞིང་དབུལ་བའི་ལུས་མེད་བར་མ་
དོའི་སེམས་ཅན་བྱེ་བ་བརྒྱ་ཕྲག་མང་པོ་ལུས་ཐོབ་པར་རེ་ནས་དྲི་ཟ་མངལ་སྒོ་ཉུལ་བ་ཤ་རུལ་ལ་སྦྲང་མ་ལྟར་འདུ་ཞིང་འཚུབ་ཉིལ་ཉིལ་བྱེད་པ་ཡིན་ན་ཡང་ལུས་རྙེད་ནུསf
པའི་ལས་ཅན་རེ་ཟུང་མ་གཏོགས་ཐམས་ཅད་དེར་འཇུག་པའི་རང་དབང་ནི་མེད་པས་ལུས་མ་ཐོབ་པ་ལ་ཡི་ཆད་པའི་རྒྱུས་སླར་རང་ཉིད་གསར་དུ་འཆི་བས་ཉེན་པ་ལྟ་བུའི་
ག་བསྔལ་ཞིག་མྱོང་ངེས་པ་ཡིན་ན། །སེམས་ཅན་ཐམས་ཅད་ཕ་མར་ཤེས་པའི་བློས་འགྲོ་བའི་སྡུག་བསྔལ་ཁུར་དུ་ལེན་པར་ཁས་འཆེ་ཞིང་དེ་ལྟར་རློམ་པའི་གང་ཟག་

བྱང་སེམས་རྣམ་པ་གཉིས་བསྐྱེད་པའི་སྐྱེ་བོ་རྒྱལ་བའི་ཐུགས་ཀྱི་སྲས་པོ་བྱང་ཆུབ་སེམས་དཔའ་སྙིང་རྗེ་ཆེན་པོའི་མངའ་བདག་ཅན་བྱང་སེམས་ཀྱི་གཞུང་ཆེན་པོ་དང་བསྟན་
བཅོས་དག་ལ་འཆད་སྤེལ་རྩོམ་པའི་མཛད་པ་ཕྲག་ལ་ཁུར་བ་ཅན་གྱི་བྱང་སེམས་དག་གིས་ཐིག་ལེ་ཉམས་པ་འདི་ཇི་ལྟར་ན་མི་སྤོང་ཏེ་སྤོང་རིགས་ལ་གལ་སྲིད་མི་སྤོང་ན་
གཞན་ལ་འཚེ་བ་དགེ་སྦྱོང་མིན་པར་སོ་ཐར་ལས་ཀྱང་འབྱུང་ན་གཞན་འཚེ་བྱེད་པའི་བྱང་སེམས་གྲུབ་མཐའ་སུའི་ལུགས་ལ་ཡང་མཐོང་བ་ལྟ་ཅི་ཐོས་པར་ཡང་མ་གྱུར་ན་
ཤིན་ཏུ་བསྒྲིམ་རིགས་ཏེ། གཞན་ཕན་གཞིར་བཅས་སྒྲུབ་པ་སེམས་དཔའ་རྣམས་ཀྱི་ཁྱད་ཆོས་ཡིན་པས་སོ། །དེ་ལྟར་ལུས་ཁམས་ཉམས་ན་དྲི་ཟ་བར་མ་དོའི་སེམས་
ཅན་མང་པོའི་སྲོག་འདོར་བའི་རྒྱུར་འགྱུར་ཚུལ། ཉི་ཟླ་ཁ་སྦྱོར་ཆེན་པོའི་རྒྱུད་སོགས་ལས་བསྟན་པའི་དོན་རྒྱལ་བ་གཉིས་པས། ཐེག་མཆོག་མཛོད་དུ་བསྡུས་པར། དེ་
ཡང་བྱ་རྒྱས་བྱ་འཛིན་པ་ལྟར་ཕ་མའི་སྙོམས་འཇུག་གི་ཉིས་བར་སྲིད་འཛིན་པ་ནི། དབྱར་གྱི་ཤ་རུལ་ལ་སྦྲང་མ་འདུ་བ་ལྟར་ཕ་མའི་སྙོམས་འཇུག་གི་མངལ་སྒོར་བར་

༄༅། །སྲིད་བྱེ་བ་དཔག་མེད་འཕུངས་ཏེ། ཕ་མའི་བདེ་བའི་རོ་མྱོང་བ་ཙམ་གྱིསདེར་སྐྱེ་བའི་ལས་ཅན་དེ་རང་དབང་མེད་པར་མངལ་རྒྱས་འཐུམས་པ་
ནི་མའི་གཅི་ལམ་ནས་འཇུག་གོ །ཞེས་གསུངས་པ་དང༌། འགའ་ཞིག་ལུས་དངོས་མ་ཐོབ་ཀྱང་སྲིད་པ་དེའི་ལུས་ཀྱི་སྲིན་བུར་འཕོ་བའང་ཡོད་པར་དབྱིག་གཉེན་ཞབས་
ཀྱིས། འདི་ལྟར་དྲི་དང་རོ་ལ་མངོན་པར་ཆགས་པའི་སྐྱེ་བོ་ཕྲ་མོ་ཚེ་ཐུང་ངུ་རྣམས་མཐའ་མེད་པས་དེ་དག་དྲི་ཚོར་ནས་དྲི་དང་རོ་ལ་མངོན་པར་ཆགས་པ་རྣམས་འཆི་
བ་ན་སྲིན་བུའི་ངོ་བོར་འགྱུར་བའི་ལས་སད་པར་བྱས་ནས་སྲེད་པ་དེས་སྲིན་བུའི་ནང་དག་ཏུ་སྐྱེ་བར་འགྱུར་བར་རུང་ངོ་། །ཞེས་བཤད་པ་ཙམ་མ་གཏོགས་མང་ཞིག་ནི།
འཆི་བའི་སྡུག་བསྔལ་ལས་ལུས་རྙེད་དཀའ་བའི་ཚུལ་ལ་བསམས་ཏེ་གཟབ་པར་བྱའོ། །གཉིས་པ་ལ་བདུན་ལས། རྡོ་རྗེའི་དམྱལ་བར་སྐྱེ་བའི་རྒྱུ་ཡིན་པས་སྤང་བ
ཉམས་མྱོང་རྟོགས་པའི་བར་ཆད་ཡིན་པས་སྤང་བ། གསང་ཤེར་གྱི་ལམ་པའི་རྡོ་རྗེ་ཕུང་པོའི་གྲོང་ཁྱེར་བཤིག་སྟེ་སྲོག་དང་ཕྲལ་བའི་ཉེས་པ་ལ་བསམས་ནས་སྤང་བ་

དེ་ལྟ་ནའང་ཐབས་ལམ་ཅིག་ཆར་བས་འོག་སྒོའི་ལམ་གྱིས་བོགས་འདོན་དགོས་ཚུལ། གྲོལ་ལམ་མཐར་ཐུག་ཐབས་ལམ་བསྟེན་པ་ཁོ་ནར་ལྟོས་མི་དགོས་ཚུལ། དེ་ལས་
གཞན་དུ་ཟུང་འཇུག་གི་འོད་གསལ་ཉིད་བློས་བྱས་ཡིད་དཔྱོད་འཕགས་ལམ་གྱི་དངོས་གཞི་མིན་ཚུལ། གྲུབ་དབང་བརྒྱུད་པའི་སྙན་བརྒྱུད་ཟབ་མོ་ཡུལ་དུས་ཐམས་ཅད་
དུ་གསང་བར་གདམས་པའོ། །དང་པོ་ནི། ཉེ་ལམ་སྔགས་ལ་སོགས་ཀྱིས་བསྟན་ཏེ། ད་ལྟ་གངས་ལྗོངས་ཀྱི་ཕོ་མོ་ཐམས་ཅད་དང༌། ཁྱད་པར་བླ་གྲྭ་ཐམས་ཅད་ཀྱི་
ནང་ན་དབང་མ་ཞུས་པ་གཅིག་ཀྱང་མེད་ལ་དབང་ཞུས་ཕན་ཆད་དབང་སྲོག་རྒྱུད་ལ་འཛིན་པ་དམ་ཚིག་ཡིན་ཟེར་བ་ཕལ་ཆེར་གྱི་ཁ་ཐོག་འཁོར་ལོ་ཡིན་པས་དེའི་རྩ་བ་འདི་ཁོ་ན་
ལ་རག་ལས་པར་འདུག་པས་ཚེ་གང་ཙམ་ཕན་མི་འགྱངས་པར་གྲོལ་བའི་ཉེ་ལམ་རྡོ་རྗེའི་ཐེག་པ་གསང་སྔགས་ལ་སྨིན་གྲོལ་གཉིས་ཀྱི་ཚུལ་གྱིས་འཇུག་ཅིང་སློབ་པར་འདོད
པའི་སྔགས་ཀྱི་སྣོད་རུང་གི་གདུལ་བྱ་དབང་རྣོན་སྐལ་བ་བཟང་པོ་ཞིག་ཡོད་སྲིད་ནས་དེ་ལ་འཇུག་ན། །ཉམས་རྟོགས་དང་དངོས་གྲུབ་ཐམས་ཅད་ཀྱི་གཞི་མ་དེ་ཡིན་པས་

༄༅། །རྐྱེན་དོ་གལ་ཆེན་པོ་རིན་ཆེན་སྲོག་གི་ཕྱིར་ཡང་སྟེ་དེའི་ཆེད་དུ་ཡང་རྩ་ལྟུང་ལྔ་པ་བྱང་སེམས་ཉམས་པ་འདི་ཉམས་སུ་མི་འཇུག་པར་བསྲུབ།
དགོས་ཏེ། དུས་འཁོར་ལས། བྱང་ཆུབ་སེམས་ནི་རབ་ཏུ་ཉམས་པ་ལས་ཀྱང་མདའ་རུ་འགྱུར། །ཞེས་སོ། །མ་བསྲུང་ན་ཅིར་འགྱུར་ཞེ་ན། དེ་ལས་གཞན་དུ་དམ་ཚིག
ཉམས་པ་པོའི་སྐྱེ་བའི་གནས་ནི་དམྱལ་བ་ཕལ་པ་ཐམས་ཅད་ཀྱི་སྡུག་བསྔལ་བརྒྱའི་ཆར་མི་ཉེ་བའི་རྡོ་རྗེའི་དམྱལ་བ་རུ་སྟེ་གནས་དེར་ནི་སྡུག་བསྔལ་གྱི་ངོ་བོ་དབལ་ཚ་ཞིབ
བསྐལ་པ་ཐེར་འབུམ་དུ་ཐོན་པར་མི་འགྱུར་བས་དུས་ཡུན་རིང་བ་ཉིད་དུ་སྐྱེ་སྟེ། །གསལ་བཀྲ་ལས། རྩ་ཀུན་ཉམས་པའི་འཆལ་བ་དག །གསོ་ལ་ཉེ་བར་མི་བརྩོན་པ། །ཟོ་
རྗེ་དམྱལ་བར་དེ་ལྟུང་སྟེ། །དམྱལ་བ་ཕལ་པ་ཐམས་ཅད་ཀྱི། །སྡུག་བསྔལ་གཅིག་ཏུ་བསྡོམས་པས་ནི། །དེ་ཡི་འབུམ་གྱི་ཆར་མི་ཕོད། །སངས་རྒྱས་སྟོང་གི་འོད་ཟེར་དང་། །
བྱང་ཆུབ་སེམས་དཔའི་ཕྲིན་ལས་ཀུན། །རྒྱུན་དུ་མཛད་ཀྱང་ཕན་མི་འགྱུར། །བསྐལ་པ་ཐེར་འབུམ་ལ་སོགས་སུ། །དེ་ནི་འཐོན་པར་མི་འགྱུར་རོ། །འཇིག་རྟེན་འཇིག་ན་

གཞན་དུ་འཕོ། །སེ་གོལ་གཅིག་གིས་ཕྱིན་པར་བྱེད། །དེ་བས་ཤིན་ཏུ་ནན་ཏན་གྱིས། །ཞེས་སོ། །དེར་དམན་པ་ལ་དགག་པའི་སྒྲས་ཐར་མེད་ཟེར་ཡང་འདུས་བྱས་རྟག་
པ་མ་ཡིན་པའི་ཕྱིར་ན་ནམ་ཞིག་དུས་ཀྱི་ཐ་མ་ལ་དེ་ལས་ཐར་བའི་དུས་ཤིག་ཡོད་པ་ནི་སྲིད་མཐའ་མ་བཀག་ཙམ་ལགས་མོད་དེ་ཡིན་ན་ཡང་ནམ་ཞིག་ཐར་པ་སྲིད་སྙམ་
ནསདམ་ཚིག་ཉམས་པའི་ཆད་པ་དྲག་པོ་ལ་ཤེས་ལྡན་སུ་ཞིག་འཇུག་སྟེ་འཇུག་མི་རིགས་སོ། །གཉིས་པ་ནི། རྟེན་མཆོག་ཟླ་བ་སོགས་ཀྱིས་བསྟན་ཏེ། ཟུང་འཇུག་ཡེ་
ཤེས་ཆེན་པོའི་རྟེན་མཆོག་གཅིག་པུར་གྱུར་པ་དཀར་ཆ་ཟླ་བའི་རང་བཞིན་གྱི་བདུད་རྩིའི་ངོ་བོ་བྱང་སེམས་ཀྱི་ཐིག་ལེ་དེ་ཉིད་ཉམས་པར་གྱུར་ན། །དཔེར་ན་སྣོད་མེད་
པའི་ཆུ་ལྟར་བརྟེན་པ་དབྱིངས་ཡེ་ཟུང་འཇུག་གི་ཡེ་ཤེས་རྣམ་པར་དག་པ་མངོན་དུ་རྟོགས་པ་ངེས་པ་རུ་སྟེ་ངེས་པར་ཉམས་པར་འགྱུར་བའི་རྒྱུ་མཚན་དེའི་ཕྱིར་ཐེག་
རྩེའི་དགོངས་དོན་ཕྱིན་ཅི་མ་ལོག་པར་རྟོགས་པའི་བར་ཆད་དམ་གེགས་ཆེ་ཤོས་ཀྱི་ཉེས་པ་མ་རུང་བའམ་མི་བཟད་པ་ཉིད་ཡིན་ནོ། །ཞེས་གསུང་རབ་དགོངས་འགྲེལ་

༄༅། །ཐམས་ཅད་ཞལ་འཆམས་པར་གསུངས་འདུག་པའི་ཚུལ་ལ་ཐུགས་ཀྱིས་དགོངས་གཞིག་ལེགས་པར་མཛད་ནས་གསུམ་ལྡན་རྡོ་རྗེ་འཛིན་པ།
བསླབ་བྱ་དང་ཡོན་ཏན་མཐའ་དག་གིས་ཕྱུག་པའི་རིག་པ་འཛིན་པའི་ཚོགས་རྣམས་ཀྱིས་ཀྱང་ཀུནྡ་བྱང་སེམས་འདོར་བ་འདི་སྤང་སྟེ་བསྲུང་བར་ཡང་རིགས་སོ་
ཞེས་གསུངས་པའི་ཚུལ། མཁའ་འགྲོ་སྙིང་ཐིག་ལས། རང་བྱུང་རིག་པའི་རྟེན་པ་འབྱུང་བཞིའི་ལུས་ཡིན༔ ལུས་ཀྱི་རྟེན་རྩ་རླུང་ཐིག་ལེ་གསུམ་ཡིན༔ རྩ་རླུང་གཉིས་ཀྱང༌
རྒྱུའི་ཐིག་ལེར་འདུས༔ རྒྱུའི་ཐིག་ལེ་ནི་འབྱུང་བཞིའི་དྭངས་མ་ཡིན༔ རིག་པའི་རྟེན་ཡིན་ཏེ༔ དབྱེར་མེད་དུ་གནས་པ་ཡིན༔ འབྱུང་བ་བཞི་ལ་སོ་སོའི་རྩལ་རེ་རེ་ཡོད་
པས་དེ་རྣམས་མཉམ་དུ་གནས་ཤིང་འཕེལ་བའི་དུས་སུ་ལུས་མི་འགྱུར་ཞིང་ཕུན་སུམ་ཚོགས་པའི་ཡོན་ཏན་ཐམས་ཅད་འབྱུང་༔ འབྱུང་བ་དེ་དག་རྐྱེན་གྱིས་འཁྲུགས་ན་འབྱུང་
ལ་བའི་རྩལ་མ་སྙོམས་པས་གཅིག་གིས་གཅིག་བསད་ནས་འབྱུང་བ་འཁྲུགས་ནས་ནད་དང་རྐྱེན་སྣ་ཚོགས་པ་འབྱུང་སྟེ་འབྱུང་བ་ལྔ་བྲལ་ནས་ཚེའི་དུས་བྱེད་པས་ཉམས་ལེན་བར་

ཆད་ནས་ཟག་བཅས་ཡལ་དུ་མི་བཏུབ་པས་རྒྱུའི་ཐིག་ལེ་མ་ཉམས་ཤིང་མ་འཁྲུགས་པ་གལ་ཆེ༔ ཐིག་ལེ་འདི་འབྱུང་བའི་དྭངས་མ་ཡིན་པས་མ་ཉམས་པར་འཕེལ་ན་དངོས་གྲུག་
ཐམས་ཅད་འདི་ལས་འབྱུང་༔ འཁོར་འདས་བདེ་སྡུག་ཐམས་ཅད་འདིའི་བྱེད་ལས་ཡིན་པས་འདི་འཕེལ་བ་དང་མ་ཉམས་པའི་གནད་གལ་ཆེ། ཞེས་སོགས་གསུངས་པ་ལྟར་
རོ༑ ༑གསུམ་པ་ནི། གལ་ཏེ་གསང་ཤེར་སོགས་ཀྱིས་བསྟན་ཏེ། སྤྱིར་གསང་ཆེན་སྤྱིའི་ལམ་དང་འགལ་བར་མ་ཟད། ཁྱད་པར་དུ་གལ་ཏེ་དབང་གཉིས་པ་གསང་
བ་གསུམ་པ་ཤེར་དབང་གི་ལམ་གྱི་ཉམས་ལེན་གྱི་སྙིང་པོ་རང་ལུས་ཐབས་ལྡན་སྟེང་སྒོ་རྣམ་གྲོལ་གྱི་ལམ་དང་འོག་སྒོ་མཁའ་གསང་རོལ་པའི་ལམ་ལ་འབད་ཅིང་ཉམས་སུ
ལེན་པར་བྱེད་པའི་ཚེན། ཡང་ཡང་རྒྱུན་དུ་འབྱིན་པ་སོགས་ལྟ་ཅི་ཐ་ན་ཡུངས་དཀར་གྱི་འབྲུ་ཙམ་གྱི་ཚད་ཀྱི་ཀུནྡ་ཤིན་ཏུ་ཕྲམོ་ཞིག་ཉམས་ཤིང་ལྷུང་ཤོར་ན་ཡང་དེའི་
ཉེས་པ་ནི་རང་ལུས་རྡོ་རྗེ་ཕུང་པོའི་གྲོང་ཁྱེར་རྩ་ཐིག་རླུང་གི་རང་བཞིན་སྐུ་གསུམ་མམ་སྐུ་གསུང་ཐུགས་ཀྱི་རང་བཞིན་དུ་གནས་པ་ལ་ཁམས་ཞེས་ཡོན་ཏན་ཐམས་ཅད་

༄༅། །ཀྱི་འབྱུང་གནས་ཏེ་རྩ་དག་པ་དཔའ་བོ་རླུང་དག་པ་དཔའ་མོ་སོགས་མདོར་ན་རང་ལུས་དཔའ་བོ་མཁའ་འགྲོའི་གྲོང་ཁྱེར་དུ་གནས་པའི་ཕྱིར་ན་ཐིག་
ལེ་ཡུངས་འབྲུ་ཙམ་པ་ཇི་སྙེད་ཉམས་པ་དེ་ཡི་གྲངས་སྙེད་ཀྱི་དཔའ་བོ་མཁའ་འགྲོའི་གྲོང་ཁྱེར་བྱེ་བ་སྙེད་ཅིག་བརླག་ཅིང་བཤིག་སྟེ་གསོན་པའི་སྲོག་དང་ཕྲལ་ནས་དངོས་
ཅུ་བསད་པ་དང་འདྲ་བའི་ཉེས་པ་བརྗོད་ཀྱིས་མི་ལང་བ་ཡོད་པར་ནི་གྲགས་ཤིང་གྲུབ་པས་ཐ་ན་རྨི་ལམ་གྱི་དུས་སུ་ཡང་གསང་སྔགས་ཀྱི་དམ་ཚིག་གི་རང་བཞིན་ཡིན་པས་
སྤང་དགོས་སོ། །དེས་ན་ཀུན་རྫོབ་ཀྱི་ལུས་འདི་རྒྱལ་བའི་དཀྱིལ་འཁོར་ཡིན་ཏེ། ཀློང་གསལ་ལས། ཐོག་མའི་གཞི་ལས་འཁྲུལ་བའི་རྩལ༔ འབྱུང་བ་འདུས་པའི་ད་ལ་ནི༔
རྩ་རླུང་དྭངས་མ་དབྱེར་མེད་ལས༔ རྒྱལ་བའི་ས་བོན་ཡི་གེར་གནས༔ འཁོར་ལོ་ལྔལ་ཡབ་ཡུམ་ཚུལ༔ རྩ་གསུམ་ལས་ནི་སྐུ་གསུམ་ཉིད༔ ཕྱི་ལྟར་ཕུང་པོ་ལྔ་ཉིད་ལ།
ནང་ལྟར་ཉོན་མོངས་དུག་ལྔའོ༔ གསང་བ་ལྟར་ན་སྐུ་ལྔ་སྟེ༔ ཡང་གསང་ཡེ་ཤེས་ལྔ་ཉིད་དོ༔ ཕྱི་ལྟར་འབྱུང་བ་ལྔ་ཉིད་ལ༔ ནང་ལྟར་ཡུམ་ཆེན་ལྔ་ཉིད་དོ༔ གསང་བ་

ལྟར་ན་མཁའ་འགྲོ་ལྔ༔ ཡང་བསང་ཤེས་རབ་ལྔ་ཉིད་དོ༔ ཕྱི་ལྟར་འཁོར་ལོ་ལྔ་ཉིད་ལ༔ ནང་ལྟར་ཐིག་ལེ་ལྔ་ཡིན་ཏེ༔ གསང་བ་ཡི་གེ་ལྔ་ཡིན་ཏེ༔ ཡང་གསང་ཀི་སྡེ་ལྔའོ༔ རྩ་ཁམས་
ཐམས་ཅད་དཔའ་བོ་དང༔ མཁའ་འགྲོ་ཡབ་ཡུམ་རྒྱལ་བའི་ཞིང༔ ལུས་འདི་རྒྱལ་བའི་ད་ལ་དངོས༔ ཞེས་དང༌། སྒྲོན་གསལ་ལས། ཐོག་མའི་ཀ་དག་ཡེ་ཤེས་རྩལ༔ འབྱུང་བ་ལྔ་ཡི་ཡུལ་ལ་
ཤར༔ འབྱུང་ལྔའི་འོད་ལ་འཛིན་པ་འདུས༔ དེ་ཉིད་མ་གྲོལ་དེར་འཛིན་པས༔ འབྱུང་བ་ལྔ་ཡི་དྭངས་མ་ལུས༔ གཅིག་གྲོགས་གཅིག་གིས་བསྐྱེད་པ་ལས༔ ཤ་ཁྲག་ལུས་རྩ་ཐིག་ལེ་གྲུབ༔
དེ་ལ་ཡི་གེ་སྐུ་དང་ཡེ་ཤེས་གྲུབ༔ ཕྱི་ལྟར་འབྱུང་ལྔ་ནང་ལྟར་ན༔ ཡུམ་ཆེན་མོ་ལྔ་དངོས་ཡིན་ནོ༔ གསང་བ་ལྟར་ན་མཁའ་འགྲོ་ལཿ ཕྱི་ལྟར་འཁོར་ལོ་ལྔ་ཉིད་ལ༔ ནང་ལྟར་ཐིག་ལེ་ལྔ་ཡིན་
ནོ༔ གསང་བ་ཡི་གེ་ལྔ་ཡིན་ནོ༔ ཡང་བསང་མཁའ་འགྲོ་ལྔ་ཡིན་ནོ༔ ཕྱི་ལྟར་ཕུང་པོ་ལྔ་ཡིན་ལ༔ ནང་ལྟར་ཉོན་མོངས་དུག་ལྔ་ཡིན༔ གསང་བ་ལ་ནི་སྐུ་ལྔ་སྟེ༔ ཡང་གསང་ཡེ་ཤེས་ལྔ་
ཡིན་ནོ༔ དེ་ཕྱིར་རྒྱུ་ཡི་ཐིག་ལེ་སྤངས་པ་ན༔ སྔགས་ཀྱི་དམ་ཚིག་གཏན་ནས་ཉམས༔ འབྲས་བུར་རྒྱབ་ཀྱིས་ཕྱོགས་ནས་སུ༔ བསྐལ་པ་འབུམ་ཁྲིར་ན་རག་སྤྱོད༔ ཅེས་སོ༔ དེས་ན་རང་
ལུས་རྒྱལ་བའི་དཀྱིལ་འཁོར་དུ་ཡེ་ནས་ལྷུན་གྱིས་གྲུབ་ཅིང་༔ རྩ་ཁམས་ཐིག་ལེ་ཐམས་ཅད་སངས་རྒྱས་དང་དཔའ་བོ་མཁའ་འགྲོ་དངོས་ཡིན་པས་རྒྱུ་ཡི་ཐིག་ལེ་ཉུང་འབྲུ་ལན་བརྒྱར་གཤགས་པའི་ཆ་

ཙམ་གཅིག་ཉམས་ན་དཔའ་བོ་དང་མཁའ་འགྲོ་ཁྲི་འབུམ་ངུ་སྒྲ་དི་རི་ཡོད་སྐད༔ དེ་ཉིད་མ་ཉམས་ན་འཇིག་རྟེན་ལས་འདས་པ་ཐམས་ཅད་དབང་དུ་
འདུས༔ ཀུན་གྱིས་གྲོགས་བྱེད་དོ༔ ཞེས་དང༌། རིག་འཛིན་འཇའ་ཚོན་སྙིང་པོའི་གཏེར་བྱོན་ལས། ཐིག་ལེའི་དྭངས་མ་ཉམས་ཤིང་འདོད་ཆགས་རང་གར་སྤྱོད་ན།
དཔའབོ་མཁའ་འགྲོ་རྣམས་ཀྱི་སྲོག་སྙིང་ཐིག་ལེ་ཡིན་པས་ངུ་ཅོ་དི་རིར་འགྲོ༔ དམ་ཚིག་གི་རྩ་བ་ཡིན་པས་སྡོམ་པ་གསུམ་ག་ཉམས༔ ལུས་ཀྱི་བཅུད་ཡིན་པས་བཀྲག་
མདངས་ཇེ་ངན་ལ་འགྲོ༔ སྲོག་གི་དྭངས་མ་ཡིན་པས་ཐིག་ལེ་ཉམས་ཐེབ་རེ་རེས་ཞག་བདུན་བདུན་གྱི་ཚེ་ཐུང་གསུངས་པའི་ཕྱིར༔ ཐིག་ལེ་མ་ཉམས་པ་ཤིན་ཏུ་གལ་ཆེ༔
ཞེས་སོགས་གསུངས་པས་གཟབ་པར་བྱའོ། །བཞི་པ་ནི། ནམ་ཞིག་གཤིས་ཀྱི་སོགས་ཀྱིས་བསྟན་ཏེ། ཐུན་མོང་ལམ་གྱི་འཇུག་པ་མཐར་ཕྱིན་ཅིང་གནད་དུ་སོང་ནས་
ཆོས་དང་རང་རྒྱུད་འདྲེས་ཏེ་དངོས་གཞིའི་ཉམས་ལེན་གསང་ཆེན་ལྟ་བའི་གནད་གསང་མ་ནོར་མ་འཁྲུལ་བ་མངོན་དུ་གྱུར་པའི་དུས་ནམ་ཞིག་གི་ཚེ་ན་ཡིན་ལུགས་གཤིས་ཀྱི་

བཞུགས་ཚུལ་ཇི་བཞིན་མ་འཁྲུལ་བའི་ཡིན་ལུགས་དག་པ་གསུམ་དང་མཉམ་པ་བཞི་དབྱེར་མེད་པའི་གནས་ལུགས་དེ་སྣང་སྲིད་བདེ་བ་ཆེན་པོའི་ཡོ་ལང་དུ་ཤར་ཞིང་རང་
བཞིན་གྱིས་ཐ་མལ་མཚན་འཛིན་གྱི་རྟོག་པ་ཕྲ་མོ་ཚུན་ཆད་སྡོམ་སྟེ་སྤོང་ནུས་པའི་ཐིག་ལེ་འཐོ་བ་མེད་པའི་ཚུལ་ཁྲིམས་རྫོགས་རིམ་ཟབ་མོ་དང་ལྡན་པར་གྱུར་ཏེ། །གཟུང་
འཛིན་རོ་རྐྱང་གི་རླུང་ཐམས་ཅད་དབུ་མ་ཡེ་ཤེས་ཀྱི་དབྱིངས་སུ་ཚུད་ནས་སྤྱི་མགྲིན་སྙིང་གསུམ་དང་སུམ་མདོ་སྒྲོག་མདོ་གཉིས་བཅས་རྩ་འཁོར་ལོ་ལྔའི་གནས་སུ་རྒྱུ་བའིརླུང་ཐམས་
ཅད་ཡེ་ཤེས་ཀྱི་རླུང་ཉིད་དུ་གྱུར་པ་དང་དེ་དང་མཉམ་དུ་རླུང་གང་དུ་འགྲོ་སར་ཐིག་ལེ་ཡང་དེར་རྒྱུ་བས་ཐིག་ལེ་ལ་ཡང་རང་དབང་དུ་གྱུར་པ་སྟེ་མདོར་ན་དག་མཉམ་གྱི་ལྟ་ག་
རྟོགས་ཤིང་མཚན་བཅས་རང་ལུས་ཐབས་ལྡན་གྱིས་རྩ་དྲང་རླུང་བྱང་ཐིག་ལེ་གནས་སུ་ཆུན་པར་གྱུར་པ་དེ་ཡི་ཚེ་ན་རྩ་ཕྲན་གྱི་མདུད་པ་ཕྲ་མོ་ཚུན་ཆད་འགྲོལ་བར་བྱེད་པའི་གེགས་
སེལ་བོགས་འདོན་དུ་ལས་ཀྱི་ཕྱག་རྒྱུ་མཚན་ལྡན་ཚུལ་བཞིན་དུ་བསྟེན་པར་བྱེད་པ་ན་ལམ་དེ་ཉིད་ལ་གནད་དུ་བསྣུན་པའི་ཁྱད་ཆོས་རྟོགས་པའི་ཡོན་ཏན་ཁམས་འཛག་མེད་ཀྱིས་

༄༅། །འཁོར་བའི་གཡུལ་ངོ་བཟློག ཐ་མལ་གྱི་འདོད་ཆགས་སུ་གཏོགས་པའི་བདུད་བཅོམ། བདེ་ཆེན་ཡེ་ཤེས་ཀྱི་རྩི་རྒྱས་པ་སོགས་དང་། ཕྱི་རོལ་སྣང་བའི་ཡོན་ཏན་རྣལ་འབྱོར་
པ་དེ་ལ་སྐྲ་དཀར་དང་གཉེར་མ་མེད་པ་ཀུནྡ་ཆུ་ལྟར་དྭངས་པ་སོགས་འབྱུང་བས་ཅི་ནས་ཀྱང་དེ་ལྟ་བུའི་ལག་རྗེས་དང་ལམ་རྟགས་ཀྱི་ཡོན་ཏན་བྱུང་ནས་བསྟེན་རིགས་པ་ལ་ལོས་དགོས་ཞེས་
གསུངས་ཏེ། གཏུམ་པོའི་རྩ་རྒྱུད་ལས། ཨེ་མ་བདེ་བ་སྐྱེས་ཙམ་གྱིས། །བྱང་ཆུབ་མཆོག་ནི་འཐོབ་བྱེད་པའི། །བྱེད་པོ་བུད་མེད་དང་སྦྱོར་ལས། །གཞན་དུ་ནམ་ཡང་མ་ཡིན་ནོ། །སྒྱུ་མའི་དེ་ཉིད་
ཐམས་ཅད་ལས། །བུད་མེད་སྒྱུ་མའི་དེ་ཉིད་བསྔགས། ཞེས་སོ། །གཞན་དུ་སློབ་དཔོན་ཆེན་པོའི་ཞལ་ནས་ཀྱང་། དང་པོ་ལམ་ལ་འཇུག་པའི་དུས་སུ་བློ་ཕྱིན་ཅི་ལོག་ཏུ་འཁྲིད་པའི་རྐྱེན་གང་བྱུང་
ཡང་བར་ཆད་ཡིན༔ ཁྱད་པར་དུ་སྐྱེས་པ་ལ་བུད་མེད་བདུད་ཆེ༔ བུད་མེད་ལ་སྐྱེས་པ་བདུད་ཆེ ཐུན་མོང་དུ་ལྟོ་གོས་གཉིས་བདུད་ཆེ་གསུངས་སོ༔ ཡང་ཇོ་མོས་ཞུས་པ༔ ལས་ཀྱི་ཕྱག་རྒྱུ་
ལམ་གྱི་བོགས་འདོན་མ་ལགས་སམ་ཞུས་པས༔ གུ་རུའི་ཞལ་ནས༔ ལམ་གྱི་བོགས་འདོན་ཡོང་བའི་ཕྱག་རྒྱ་མ་དེ་གསེར་ལས་དཀོན༔ ཁྱེད་བུད་མེད་ལས་ངན་པས་མོས་གུས་བྱི་ཕོ་ལ་བྱེད༔དག་སྣང་སྙིང་སྡུག་ལ་བྱེད༔ 
ཚོགས་གསོག་བྱི་ཕོ་ལ་འབུལ༔ སྡུབ་སྐུར་ཁྱིམ་ཐབ་ལ་བྱེད༔ སྙིང་རྗེ་དགྲ་ཕྲུག་ལ་བྱེད༔ ཞེན་ལོག་ལྷཆོས་ལ་བྱེད༔ ཡི་དམདུ་ཆགས་པ་སྒོམ༔ སྙིང་པོར་

བཙོག་གཏམ་འདྲེན༔ ལྷ་ཕྱག་ཏུ་ལག་བརྡའ་བྱེད༔ སྐོར་བ་རང་དགའ་བའི་ཕྱོགས་སུ་སྐོར༔ སྙིང་རུས་ཆགས་པའི་ཕྱོགས་སུའདོན༔ འཁྲུལ་བ་རོ་སྨད་ནས་འཇིག༔ ཞེ་དྲོད་ཉལ་པོ་ལ་
བྱེད༔ དྲིན་ལན་ཆགས་པ་སུ་རེམ་ལ་གླན༔ ཉམས་མྱོང་དུ་ཆགས་པའི་གཏམ་འཆད༔ ཉན་ན་ཁྱི་ལ་ཡང་སྤྱོད་དུ་འཇུག༔ མི་འགྱོད་པའི་འདུན་ཕུགས་ཆགས་པ་སྤྱོད་པ་ལ་བྱེད༔ ད་ལྟ་
འཚང་རྒྱ་བ་ལས་ཆགས་པ་ལན་ཅིག་སྤྱོད་པ་འདམ༔ དད་པ་ཁ་ནས་སྐྱེ༔ མོས་གུས་སྙིང་ནས་ལྡོག༔ སེར་སྣ་དང་མིག་སེར་ཆེ༔ དད་པ་དང་སྦྱིན་ཤུགས་ཆུང་༔ ལོག་ལྟ་དང་ཐེ་ཚོམ་ཆེ༔
སྙིང་རྗེ་དང་ཤེས་རབ་ཆུང་༔ ཁ་ཚོ་དང་རང་རྩིས་ཆེ༔ མོས་གུས་དང་སྙིང་རུས་ཆུང་༔ མིན་ལོག་དང་ཕྱིན་ལོག་མཁས༔ དག་སྣང་དང་བློ་སྙིང་ཆུང་༔ དམ་ཚིག་མི་ཐུབ༔ ཞབས་ཏོག་མི་
ནུས༔ ཡར་འགྲོའི་དཔའ་རོགས་མི་ཡོང་བར་མར་འཐེན་གྱི་ལྕགས་ཀྱུ་བྱེད༔ བདེ་བའི་བོགས་འདོན་མི་ཡོང་བར་ཆགས་སྡང་དང་སྡུག་བསྔལ་གྱི་སྣ་སུན་བྱེད༔ ཆགས་པ་གྲོལ་དུ་རེ་ནས་བསྟེན་
པས་མིག་སེར་དང་ཉོན་མོངས་པ་འཕེལ་བའི་རྒྱུར་སོང་༔ ཁམས་རྒྱས་པའི་རྟེན་དུ་རེ་ཙ་ན༔ ཉམས་གྲིབ་ཀྱི་ཐུམ་པོར་སོང་༔ དམ་ཚིག་ཚུལ་བཞིན་དུ་མི་སྲུང་བའི་བུད་མེད་ཆོས་པའི་བདུད་
ཡིན༔ ཞེས་སོགས་གསུངས་པའི་ཚུལ་རྣམས་ཀྱང་ཤེས་པར་བྱའོ། །ལྔ་པ་ནི། རང་སྣང་རིག་པའི་སོགས་ཀྱིས་བསྟན་ཏེ། འོན་ཀྱང་ཐབས་ལམ་འོག་སྒོ་ཞིག་ཁོ་ན་མ་བསྟེན་པར་གསང་

༄༅། །སྔགས་ཀྱི་ཉེ་ལམ་མི་རྫོགས་པར་སྔ་འགྱུར་འདིར་མ་གསུངས་པ་འདྲ་སྟེ། དེའི་རྒྱུ་མཚན་གནས་ལུགས་རང་བྱུང་གི་ཡེ་ཤེས་རང་སྣང་བདེན་པ་དབྱེར་
མེད་ལྷག་པའི་ཆོས་སྐུ་ཆེན་པོའི་རང་བཞིན་དུ་རིག་ཅིང་རྟོགས་པའི་ཡེ་ཤེས་དེ་ནི་བརྟན་བསྡུས་རྟོགས་པའི་མཚན་ཉིད་གསུམ་ལྡན་བདེ་སྟོང་རྡོ་རྗེ་སེམས་དཔའ་ཡི་རང་ཞལ་
མངོན་དུ་མཇལ་བ་ཡིན་པས་རིག་པ་དེ་ཡི་ངང་ལལས་བཞི་རྩོལ་བ་མེད་པར་ལྷུན་གྱིས་གྲུབ་ཡོད་པས་ལམ་དེ་ཡི་རང་བཞིན་མཆོག་ཐུན་ཕྲིན་ལས་ཀུན་གྱི་བྱེད་པོ་གཅིག་པུར་
གྱུར་པས་ལས་ཚོགས་ཀྱི་ཆོ་གར་མ་ལྟོས་ལ་གཞན་ཡང་སྣང་སེམས་གང་ཤར་གྱི་རང་བཞིན་ལ་གཟུང་འཛིན་དུ་ཞེན་པས་གོས་པ་མེད་པའི་ཆོས་ཉིད་ཇི་བཞིན་པའི་གནས
ལུགས་རྟོགས་པའི་ངོ་བོ་ནི་མི་འགྱུར་བའི་བདེ་བ་ཆེན་པོའི་ཡེ་ཤེས་ཉིད་ཀྱི་འབྱུང་གནས་མཐར་ཐུག་ཡིན་པས། ལས་རྒྱ་བརྟེན་པ་ལ་མི་ལྟོས་ལ། མདོར་ན་ཐབས་གྲོལ་
གྱི་ལམ་གང་ཉམས་སུ་བླངས་ཀྱང་རྣམ་རྟོག་རགས་པ་མགོ་གནོན་པའི་སྒོམ་བྱུང་དཔེའི་འོད་གསལ་སྦྱོར་བའི་ལམ་པ་དང་། ཕྲབདྲུང་འབྱིན་བྱས་ནས་ཆོས་ཉིད་རྣམ་པར་

དག་པའི་རང་བཞིན་རྗེན་པར་མཐོང་བ་དོན་གྱི་འོད་གསལ་དེ་ལྟ་བུའི་དཔེ་དོན་གྱི་འོད་གསལ་ལ་ཉམས་ལེན་གནད་དུ་འབྱོར་བའི་སྐལ་བ་བཟང་པོ་བྱུང་ན། །ལམ་
དང་གྲུབ་མཐའ་འོག་མར་མ་གྲགས་པའི་ཟུང་འཇུག་གི་སྐུ་ཚེ་འདིར་ཐོབ་པའི་ཐབས་ཉེ་ལམ་རྡོ་རྗེ་ཐེག་པ་ཡིད་སྐྱོབས་སྔགས་ཀྱི་དགོངས་སྤྱོད་ཐབས་ལ་མཁས་པའི་ཁྱད་
ཆོསངོ་མཚར་རྨད་དུ་བྱུང་བ་ཞིག་ཡིན་མོད་ཀྱང་ལམ་གྱི་དངོས་དོན་སྙིང་པོར་གྱུར་པ་ཞིག་ཤིན་ཏུ་འབྱུང་བར་དཀོན་ནོ། །དེ་ཡང་ལས་བཞི་ནི། སྦྱིན་སྲེག་རྩ་བ་ལས།
རང་རིག་སངས་རྒྱས་ཀུན་གྱི་དངོས། །ཐམས་ཅད་རང་དབང་བསྒྱུར་བདག་ཕྱིར། །སྒྲུབ་པའི་གཙོ་བོར་འདི་གསུངས་སོ། །ཞེས་དང། ཐུགས་ཐིག་ལས། ཟུག་རྡུ་ཕྱི་ནང་
ཞི་ཕྱིར་དང༌། །སྤེལ་བྱ་གཉིས་པོ་འཕེལ་ཕྱིར་དང༌། །དགུག་དབང་བཞི་པོ་བསྡུ་ཕྱིར་དང་། །གདུག་པ་རྣམ་གཉིས་འཇོམས་ཕྱིར་དང༌། །ཞེས་སོ། །དྲུག་པ་ནི།
ཉམས་ཞེན་རང་དག་སོགས་ཀྱིས་བསྟན་ཏེ། དེའི་རང་བཞིན་འདི་ལྟར་ཡིན་ཏེ་ཉམས་སྣང་རྟགས་ཀྱི་རྣམ་པ་གང་ཤར་ཐམས་ཅད་རྒན་པོས་བྱིས་པའི་སྤྱོད་པ་ལ་བལྟ་བ

༄༅། །ལྟ་བུས་བཟང་ངན་བར་མར་ཞེན་པའི་གཟུང་འཛིན་ཐམས་ཅད་རང་སར་གཞི་མེད་རྩ་བྲལ་གྱི་ངང་དུ་དག་ནས་དབྱིངས་རིག་ཟུང་འཇུག་གི་ངོ་བོ་དོག
དམ་ཆོས་ཉིད་ཀྱི་དགོངས་པ་འོད་གསལ་སྤྲོས་བྲལ་གྱི་གནས་ལུགས་མདོ་སྔགས་རྒྱུ་འབྲས་ཀྱི་ཐེག་པ་ཀུན་གྱི་བརྗོད་བྱའི་སྙིང་པོ་བླ་ན་མེད་པ་ནི་བློས་བྱས་ཤིང་བཅོས་ནས་དེ་ལ་
གནས་ལུགས་དང་ཆོས་ཉིད་ཡིན་པར་རློམ་པའི་ཟུག་རྔུ་ཕྲ་བ་ཙམ་གྱི་གནས་སམ་སྐབས་རྙེད་པ་མ་ཡིན་པ་དེ་ནི་འཕགས་པ་གསུམ་གྱི་ལམ་ཡང་དག་པ་ཉིད་ཀྱི་དངོས་གཞི་ཡིན་
པར་ལེགས་པར་གསུངས་ན་རྩདབུ་མར་རོ་རྐྱང་གི་མདུད་པ་ཉེར་གཅིག་བྱས་ཡོད་པ་རྩ་ཕྲན་ཕྲ་མོ་ཚུན་ཆད་གྲོལ་བརགྱུར་པའི་ལག་རྗེས་ཁོ་ན་སྟེ་ལམ་རྟགས་ཀྱི་ཡོན་ཏན་གནས་
ལུགས་མི་འགྱུར་བའི་བདེ་བའི་རང་ཞལ་མཐོང་བ་དེ་མེད་པར་གྱུར་ན་གནས་སྐབས་ལམ་རྟགས་བདེ་ཉམས་དང་སྟོང་ཉམས་རླུང་སེམས་རེ་ཞིག་པའི་སྣང་བ་གློ་བུར་བབན
བུན་ཆལ་ཆོལ་གྱི་རང་བཞིན་ལ་མཐར་ཐུག་གི་ལྟ་བར་རློམ་མི་རུང་སྟེ། དེ་ནི་ཡིད་དཔྱོད་མཚན་འཛིན་གྱི་རང་བཞིན་ཀུན་འབྱུང་འཁོར་བའི་ཕྱོགས་ཀྱི་ཆོས་ཡིན་པས་རིང་དུ་

སྤང་བར་བྱ་འོས་པར། ཡེ་ཤེས་གྲུབ་པ་ལས། ལུས་ཀྱི་སྦུད་པ་གང་ཡིན་དང་། །སྦུད་པ་འབུད་པར་བྱེད་པ་དག །དེ་དག་ཁྱད་པར་མ་མཐོང་སྟེ། །དེ་ཉིད་མཐོང་
བའི་རྣལ་འབྱོར་པས། །སྦུད་པ་ཡི་ནི་བྱ་བ་ནོན། །ཞེས་དང་། དབང་པོ་གཉིས་བྱུང་བདེ་བ་ནི། །དེ་ཉིད་ཡིན་ཞེས་སྐྱེས་ངན་སྨྲ། །དེ་ནི་བདེ་བ་ཆེ་ཡིན་ཞེས། །
རྒྱལ་བ་མཆོག་གིས་མ་གསུངས་སོ། །བདེ་ཆེན་མི་རྟག་མ་ཡིན་ཏེ། །བདེ་བ་ཆེན་པོ་རྟག་ཏུ་རྟག །མཆན་ཁུང་གཡའ་འཕྲུག་ལས་བྱུང་བ། །ཅི་ཡི་ཕྱིར་ན་བདེ་ཆེན་
མིན༑ ༑ཞེས་སོ། །མདོར་ན་གཞུང་འདིའི་ཐོག་མཐའ་བར་གསུམ་གྱི་བརྗོད་བྱ་བསྲུང་བྱའི་སྙིང་ནོར་གཅིག་པུ་ནི་ཕམ་ལྷག་གང་གིས་ཀྱང་བྱང་སེམས་མི་ཉམས་པ་ཁོ་ན་
གསུངས་པ་འདྲ་འདུག་པས་གཞན་མང་ཐོས་ཚུལ་ལྡན་མཁས་ཤིང་གྲུབ་པ་དག་ལ་དམན་པ་བདག་ལྟ་བུས་ཞུ་བསྐུལ་མི་འོས་ཀྱང་སྙིགས་མའི་རང་རྟགས་སུད་ལྟརང་ལྟ་
བུལའང་གློ་སྙིང་གཏོད་པ་དང་གཅམ་བུ་སོགས་ཀྱིས་རེ་ལྟོས་བཀལ་བའི་བླ་གྲྭ་ཡོད་ཚད་ལ་ལུས་ཀྱི་ཀུན་སྤྱོད་སྡོམ་པ་ཞིག་ལ་ཐིག་ལེ་བྱང་སེམས་མི་ཉམས་པ་འདི་ཁོ་ན་ལ་

༄༅། །ནན་ཏན་གྱིས་ཞེས་གསོལ་བ་ལན་བརྒྱར་འདེབས་པ་ལགས་སོ། །བདུན་པ་ནི། ཁོ་བོ་ཐེག་རྩེའི་སོགས་ཀྱིས་བསྟན་ཏེ། ཆོས་རྗེ་བླ་མ
ཁེངས་པ་བསྐྱུངས་ཏེ་ཁོ་བོ་རང་ལ་ཐེག་རྩེ་ཨ་ཏིའི་དགོངས་དོན་འཁྲུལ་བ་མེད་པ་ཉམས་སུ་མྱོང་བའི་རང་བཞིན་ཡིན་ལུགས་གཤིས་ཐོག་ཏུ་བྱུང་བ་ཆེར་མེད་པ་སྟེ་མ་མཆིས
ཀྱང༈ ༈་མཁས་ཤིང་གྲུབ་པའི་དབང་ཕྱུག་ཆེན་པོ་མཚན་ལྡན་བཤེས་གཉེན་དམ་པ་རྣམས་ཀྱི་ཞལ་གྱི་སྒོ་ལས་གསང་སྔགས་བླ་ན་མེད་པའི་ཆོས་སྤྱི་དང་། ཁྱད་པར་འོད་
གསལ་སྙིང་ཐིག་གི་ཐེག་པའི་གཞུང་དང་མན་ངག་ཇི་སྙེད་བཞུགས་སོ་འཚལ་གྱི་ཆོས་ཐམས་ཅད་ཐོས་ཤིང་ཐུགས་སུ་ཆུད་པས་ཆོས་རྣམ་དག་དང་ཆོས་མིན་ལོག་ཆོས་དང་བསླད་
ཅན་སྤྱི་དང་གསང་ཆེན་རྡོ་རྗེ་ཐེག་པའི་མཐའ་དྲུག་ཚུལ་བཞིའི་འབྱེད་ཚུལ་དང་འོད་གསལ་རྫོགས་ཆེན་ལ་གོ་མྱོང་རྟོགས་པའི་རྣམ་དབྱེའི་གནད་གསང་ཇི་སྙེད་པ་རྣམས་ཤེས
པ་སྟེ་ཐུགས་སུ་ཆུད་པ་ཡིན་མོདཀྱག །སྙན་བརྒྱུད་ཀྱི་གདམས་ངག་ཟབ་མོ་མ་དང་མཁའ་འགྲོའི་སྙིང་ཁྲག་ལྟ་བུ་རྣམས་ཟག་ཅིང་ཉམས་པའི་རྒྱུ་སྣོད་མིན་ལ་གསང་བ་སྒྲོག་པ་

ཡིན་པའི་ཕྱིར་ན་བརྗོད་ཅིང་འཆད་པར་འདོད་པ་ནི་མ་མཆིས་ཏེ་མེད་པས་མ་གསུངས་ཏེ། དམ་ཚིག་གསལ་བཀྲ་ལས། གསང་སྔགས་སྐྱོན་ཡོད་མ་ཡིན་ཏེ། །སེམས་ཅན་
དོན་ཕྱིར་རབ་ཏུ་གསང་། །གསང་ཐུབ་དངོས་གྲུབ་མི་ཡལ་བས། །གསང་ཕྱིར་བརྡའ་དག་སྣ་ཚོགས་གསུངས། །ཞེས་སོ། །གཉིས་པ་སྲུང་བྱེད་ཀྱི་ཐབས་ལ་གཉིས་ལས། དང་
པོ་སྙིགས་དུས་འདིར་རང་སྐྱོན་འདོན་ཐབས་ཆོས་དང་རང་རྒྱུད་ཞུ་དག་བྱས་ཏེ་བསྲུང་ཚུལ་མདོར་བསྟན་པ་ནི། ཀྱེ་མ་བདག་འདྲ་སོགས་ཀྱིས་བསྟན་ཏེ། སྙིགས་མའི་དུས་ཀྱི་
བཙུན་གཟུགས་ཆོས་བརྒྱད་ཁོ་ན་དོན་གཉེར་ཅན་དག་ལ་ཐུགས་སྐྱོ་བསཀྱེ་མ་ཞེས་བརྗོད་ནས་བདག་དང་བདག་འདྲ་དེང་སང་དམུ་རྒོད་སྙིགས་མ་ལས་ཀྱང་ཆེས་སྙིགས་མ་ཡིག
སེམས་ཅན་དམ་པའི་མགོན་གྱིས་མ་ཟིན། སྔོན་བསགས་ཀྱི་སྐལ་བ་ངན་པ་ཡི་འགྲོ་བའི་ཚོགས་ན་སྙིང་ཁོང་རུས་པའི་གཏིང་ནས་ཕྱི་མར་ཐར་པ་དོན་གཉེར་གྱི་བློས་དམ་པའི་
ཆོས་ལ་སེམས་ཤིང་འདོད་པ་ནི་ཉིན་མོའི་སྐར་མ་ལས་ཀྱང་ཤིན་ཏུ་དཀོན་པའི་ཕྱིར་ན་སྣང་བ་འབྲིད་མཁས་རིག་པ་ཅོལ་ཆུང་རྣམ་རྟོག་བསྤུ་རྐྱེན་པའི་དབང་གིས་ཡུལ་རྐྱེན་སྣ་

༄༅། །ཚོགས་ལ་བརྟེན་ནས་ཅོལ་ཆུང་མདོ་མེད་མ་བྱེད་པར་བཀའ་གདམས་གོང་མའི་རྣམ་ཐར་བཞིན་རང་དོན་ཚགས་སུ་ཚུད་པའི་ཐབས་ལ་རྩེ་གཅིག་ཏུ་
བསམས་པར་བྱས་ཏེ་ནང་དུ་རང་རྒྱུད་ལ་རྟོག་དཔྱོད་ཡང་ཡང་བྱས་ནས་ཆོས་དང་རང་རྒྱུད་ཞུ་དག་བྱེད་ཕོད་པར་འབྱུང་བ་ནི་གལ་འགག་ཤིན་ཏུ་ཆེ་བས་དེ་ལྟར་
བགྱིད་འཚལ་ལོ་ཞེས་གདམས་པར་མཛད་དེ། ཇོ་བོའི་ཞལ་ནས། ད་ལྟ་སྙིགས་མའི་དུས་སུ། ཕོ་ཟོ་འདོན་པའི་དུས་མ་ཡིན། །སྙིང་རུས་འདོན་པའི་དུས་ཡིན། །ཆེ་ས་
བཟུང་བའི་དུས་མ་ཡིན། །དམན་ས་བཟུང་བའི་དུས་ཡིན། །འཁོར་གཡོག་བསྟེན་པའི་དུས་མ་ཡིན། །དབེན་པ་བསྟེན་པའི་དུས་ཡིན། །སློབ་མ་བསྲེལ་བའི་དུས་མ་ཡིན།
རང་ཉིད་བསྲེལ་བའི་དུས་ཡིན། །ཚིག་རྗེས་བསྲུང་བའི་དུས་མ་ཡིན། །དོན་ལ་བསམ་པའི་དུས་ཡིན། །ཕན་ཚུན་འགྲོ་བའི་དུས་མ་ཡིན། །ས་གཅིག་ཏུ་སྡོད་པའི་དུས་ཡིན།
ཞེས་དང་། རིག་འཛིན་འཇིགས་གླིང་གིས། ཆོས་ཚུལ་བཞིན་སྒྲུབ་པ་ཉིན་སྐར་ལས་དཀོན་པས། །མ་ཌཀྐིའི་གཅེས་ནོར་ཁྱབ་བརྡལ་དུ་མ་སྒྲོག་ཅེས་སོ། །གཉིས་

པ་དེའི་ཚུལ་རྒྱས་པར་བཤད་པ་ལ་བདུན་ལས། ལྟ་སྣང་སྙན་པར་རེ་བའི་ཉེས་དམིགས་ལ་བསམ་པ། སླུ་མེད་རྒྱུ་འབྲས་བསམས་པ་དང་མ་བསམས་པའི་ལེགས་ཉེས་བསམས
པས་བསྲུང་བ། དེས་ན་ངེས་པར་སྲུང་བའི་དམ་བཅའ་བརྟན་པའི་ཡོན་ཏན་བསམ་པ། འགལ་རྐྱེན་བར་ཆད་བཟློག་ཐབས་མོས་གུས་ལྟེམ་རྐྱང་མེད་པ། རྟགས་ཙམ་ག
ཞུགས་པའི་ཡོན་ཏན་མདོ་ལས་གསུངས་པ་ལ་བསམས་ནས་བསྲུང་ཚུལ། ལྔ་བརྒྱའི་ཐ་མར་ཅུང་ཟད་བསྲུངས་པའི་ཕན་ཡོན་ལ་བསམས་ནས་བསྲུང་ཚུལ། ཆེ་དགུས་བསྟོད་
བཀུར་འོས་པའི་ཕན་ཡོན་ལ་བསམས་ནས་བསྲུང་ཚུལ་ལོ། །དང་པོ་ནི། འདི་སྣང་སྙན་གྲགས་སོགས་ཀྱིས་བསྟན་ཏེ། སྙིགས་འགྲོའི་སྐྱེ་བོ་འདི་སྣང་ཚེ་འདིའི་
སྙན་གྲགས་སོགས་ཆོས་བརྒྱད་ཁོ་ན་ཞེ་ཕུགས་སུ་སྟེ་སྙིང་ཁོང་དུ་བཅུག་ནས་གཞན་ངོར་མཛེས་ཆོས་བསྤུ་འབྲིད་ཙམ་གྱི་ཕྱིར་དུ་ལྟ་སྣང་ལེགས་ལེགས་པོ་འདྲ་བའི་ཨོ་
ཟོབ་བྱེད་པ་དེ་ཡང་ནི་དེ་ལ་བརྟེན་ནས་རྙེད་བཀུར་ཡོད་མེད་དང་བསྟོད་སྨད་སོགས་འབྱུང་འགྱུར་ལ་རེ་ཞིང་དོགས་པ་རྣམས་ཀྱི་འབྱུང་གནས་སམ་རང་བཞིན་ཡིན་པས་

༄༅། །སྙིང་པོ་མེད་དེ། ཏིང་རྒྱལ་ལས། དེ་དག་ཡུན་རིང་རྫུན་སྨྲ་ཚངས་མི་སྤྱོད། །རྟག་ཏུ་རྙེད་ལ་དགའ་ཞིང་ངན་སོང་གཞོལ། །ཚངས་པར་སྤྱོད་པའི་རྒྱལ་
མཚན་ཐོགས་ནས་ནི། །ཚུལ་ཁྲིམས་འཆལ་བ་དེ་ནི་ཆོས་མིན་སྨྲ། །ཞེས་དང༌། ནོར་དང་འབྲུ་ལ་སྙིང་པོར་འདུ་ཤེས་ཤིང་། །བཞོན་དང་བ་ལང་ཤིང་རྟ་རྣམས་ལ་ཆགས། །
གངལ་བསླབ་པའི་ནན་ཏན་མེད་པ་རྣམས། །དེ་དག་གིས་ཀྱང་ཅི་ཕྱིར་མགོ་བོ་བྲེགས། །ཞེས་དང༌། དབྱིག་གཉེན་གྱིས། ཆ་ལུགས་སྣ་ཚོགས་དག་གིས་སྤྱོད་གྱུར་ཀྱང་། །
གལ་ཏེ་ཚུལ་ཁྲིམས་མེད་ན་སྒྱུ་སྤྱོད་ཡིན། །ཞེས་སོ། །གཉིས་པ་ནི། སྐྱེད་མེད་གཞོན་ནུའི་སོགས་ཀྱིས་བསྟན་ཏེ། དེ་ལས་གཞན་དུ་ཕྱི་ལྟ་སྣང་གི་ཀུན་སྤྱོད་དམན་པ་
སྐྱེ་མེད་དེ་བུད་མེད་གཞོན་ནུ་མའི་མཛའ་གྲོགས་སྙིང་དུ་སྡུག་པ་དང་འབྲལ་མི་ཕོད་པར་ཉིན་མཚན་རྒྱུན་དུ་འགྲོགས་པར་བྱེད་པའི་སྐྱེ་བོ་རྣམས་ཀྱང་ཆོས་དབུ་
འཕྲད་ན་སྤོང་མི་ནུས་པ་མི་སྲིད་དེ། བསྐལ་པའི་བར་དུ་ཆུད་མི་ཟ་ཞིང་བསླུ་བ་མེད་པའི་དགེ་སྡིག་རྒྱུ་འབྲས་ཀྱི་རྣམ་དབྱེ་ཕྲམོ་ཚུན་ཆད་ཆུད་མི་ཟ་བར་འབྱུང་ཚུལ་གསུབ་

རབ་དགོངས་འགྲེལ་དང་བཅས་པ་ལ་བརྟགས་ཏེ་ཡང་ཡང་སོམས་དང་མཐར་བུད་མེད་དེ་ཁོ་ནའི་དབང་དུ་མི་འགྲོ་བ་གཅུང་དགའ་བོའི་རྣམ་པར་ཐར་པ་བཞིན་ནོ། །
གོང་དུ་བཤད་པ་དེ་ལས་གཞན་དུ་ཕྱི་ལྟ་སྣང་གི་སྤྱོད་ཚུལ་ཙམ་བཅོས་ཤིང་སྡོམ་པའི་འཇིགས་སྐྱོབས་དང་ལེགས་སྨོན་གྱི་སྡོམ་པ་སྣ་རེ་ཙམ་གནས་སྐབས་བསྲུངས་པ།
ལྟར་བྱས་ཀྱག །གནས་དུས་ཆོས་མིན་དང་སྦྱོར་བའི་འགལ་རྐྱེན་གྱིས་རང་དབང་མེད་པར་བདུད་དང་བསྤུ་འབྲིད་ཀྱིས་རང་བློ་བསྒྱུར་འགྲོ་བ་དེ་རང་བློ་ཆོས་དང་
མ་འདྲེས་པའི་མངོན་རྟགས་དེ་ལགས་སོ། །དེའི་ཚུལ་ནི། དགེ་སློང་ལ་རབ་ཏུ་གཅེས་པའི་མདོ་ལས། དཔེར་ན་སྡོང་པོ་བཟང་པོ་ལ། །ཡུན་རིང་ཡལ་ག་འཁྲུངས་པ་བཞིན།།
མི་དེ་རྟགས་ཙམ་ཡུན་རིང་ན། །ཁ་ན་མ་ཐོ་རྟག་འཕེལ་དང་། །སྡིག་པའི་ལས་རྣམས་འཕེལ་བར་བཤད། །ཅེས་དང༌། ཡང་དེ་ལས། གང་ཞིག་བསླབ་ལ་མི་གནས་པས། །
བདེ་གཤེགས་རྒྱལ་མཚན་འཛིན་པ་བས། །བསླབ་ལ་མི་གནས་སྐད་ཅིག་ལ། །གཟུགས་བོར་ཁྱིམ་པར་གནས་པ་བཟང་། །ཞེས་སོ། །གསུམ་པ་ནི། དེ་ཕྱིར་ཡང

༄༅། །ཡང་སོགས་ཀྱིས་བསྟན་ཏེ། རྒྱུ་མཚན་དེ་ཡི་ཕྱིར་ན་ལན་གཅིག་མ་ཡིན་པར་ཡང་དང་ཡང་དུ་གཏན་གྱི་འདུན་མ་སྐྱེ་བ་ཕྱི་མའི་དུས་སུ་འབྱུང་བའི་རང་
གཞན་གྱི་དོན་ཆེན་འགྲུབ་པ་ལ་སེམས་ཤིང་བསམས་ནས་ཁ་ཙམ་མ་ཡིན་པར་སྙིང་ནས་བསླབ་པ་མི་གཏོང་བའི་དམ་བཅའ་བརྟན་པོ་འཆའ་ནུས་ན་ཡུལ་རྐྱེན་ངན་པ་བུད།
མེད་དང་སྡིག་གྲོགས་སོགས་འཕྲལ་རྐྱེན་གྱིས་ཅི་ཞིག་གནོད་དེ། སྤྱོད་འཇུག་ལས། སྤྱོད་པ་འདི་འདྲས་གནས་བྱེད་ན། །སྐྱེ་བོ་ངན་པའི་ཁྲོད་གནས་སམ། །བུད་མེད་ཁྲོད་ན་
གནས་ཀྱང་རུང་། །སྡོམ་བརྩོན་བརྟན་པ་ཉམས་མི་འགྱུར། །ཞེས་སོ། །བཞི་པ་ནི། འོན་ཀྱང་མ་རུང་སོགས་ཀྱིས་བསྟན་ཏེ། སྤྱིར་དམ་བཅའ་བརྟན་པ་དང་ཤེས་རབ་
ཆེ་བ་སོགས་བདུད་དབང་དུ་མི་འགྲོ་མོད་སྙིགས་མའི་སྐྱེ་བོ་སྲང་མདའ་ལྟ་བུ་ཡིན་པས་ན་འོན་ཀྱང་མ་རུང་འདོད་ལྷའི་བདུད་རྒྱལ་འཁོར་བཅས་ཀྱིས་ལམ་སྒྲུབ་པ་པོའི་གང་ཟག།
ལ་བར་ཆད་དང་ཉེ་བར་འཚེ་བ་བྱེད་སྲིད་པས་བར་ཆད་དེ་ཡི་གཉེན་པོ་མཆོག་ཏུ་གྱུར་པ་ཐང་ལྷོད་དང་རེས་འགའ་མ་ཡིན་པར་ལྟེམ་རྐྱང་མེད་པའི་སྒོ་ནས་ཡིད་ཁྱེད་ཤེས་ཀྱི་

མོས་གུས་རྣམ་པར་དག་པ་དག་གི་ངང་བསྲིང་ནས། །རྒྱལ་ཀུན་མཁྱེན་བརྩེ་ནུས་པའི་སྤྱི་གཟུགས་གསུང་རྣམ་པ་ཐམས་ཅད་པའི་ངོ་བོ་རྡོ་རྗེ་སློབ་དཔོན་གྱི་ཚུལ་དུ་བཞུགས་
པའི་བླ་མ་ཨོ་རྒྱན་རྗེ་མཁྱེན་ནོ། །ཞེས་དེ་ལ་ཕུར་ཚུགས་སུ་ཐུགས་དམ་གནད་ནས་བསྐུལ་ཞིང་ཁ་ཞེ་ངོ་ལྐོག་མེད་པར་གསོལ་བ་རང་དྲག་ཏུ་ཐོབ་ཅིག་སྟེ་འདེབས་པར་མཛོད་
ཅིག་དང་བདུད་དང་སྡིག་གྲོགས་སོགས་བར་ཆད་ཀྱི་རྐྱེན་ཅི་ཙམ་ཆེ་ཡང་དེ་ཉིད་ཀྱི་གཞན་དབང་དུ་འགྲོ་བ་ནི་མ་ལགས་ཏེ་མིན་ནོ་ཞེས་ཇི་སྐད་དུ། གློ་སྙིང་བྲང་གསུམ་པདྨ་
ང་ལ་གཏོད། །བསླུས་ན་པད་འབྱུང་ཞན་ནོ་རྗེ་འབངས་རྣམས། །ཞེས་དང་། མི་ཚེ་བླ་མའི་སྒྲུབ་པ་ལ། །བསྐྱལ་ན་ཚེ་ཡི་དུས་བྱས་ཚེ། །ཨོ་རྒྱན་ང་ཡི་ཐུགས་ཀར་ཐིམ། །ཞེས་སོ
ལྔ་པ་ནི། ཡང་དག་རྒྱལ་བསྟན་སོགས་ཀྱིས་བསྟན་ཏེ། ཐར་པའི་སྐམ་སར་འགྲོ་ཀུན་འདྲེན་པ་ཡང་དག་པ་རྒྱལ་བ་སངས་རྒྱས་ཀྱི་བསྟན་པ་མཆོག་ཏུ་ཞི་ཞིང་རྨད་དུ་
བྱུང་བ་ལ་ཡིད་ཆེས་ཕྱིར་མི་ལྡོག་པའི་དད་པ་ཡིས་ཀུན་ནས་བསླངས་ཏེ། དེའི་དབང་གིས་ཁྱིམ་རྟགས་སྤངས་ཏེ་སྐྲ་དང་ཁ་སྤུ་ཙམ་བཅད་ཅིང་བྲེགས་པ་དང༌ བགོ་བ་

༄༅། །དམར་སེར་གྱི་ལྷན་པ་ཙམ་ལུས་ལ་འཆང་ན་ཡང་དེ་ལྟར་བྱས་པ་དེའི་འབྲས་བུ་ཚེ་འདི་ལ་མི་མ་ཡིན་དང་གླང་ཆེན་གཏུམ་པོ་སོགས་ཀྱིས་མི་
གནོད་པའི་ལོ་རྒྱུས་དང་། ཕྱིར་ཞེས་ཕྱི་མར་དམར་སེར་གྱི་གོས་བགོས་པ་ཙམ་གྱིས་ཉིན་གཅིག་གི་དཀོར་དང་ལན་ཆགས་བྱ་བ་སོགས་དགེ་ཞིང་བདེ་བའི་ས་བོན་ནམ་རྒྱུ།
དེ་གོང་ནས་གོང་དུ་འཕེལ་ཞིང་རྒྱས་ནས་ལེགས་ཚོགས་དཔལ་ཡོན་དུ་མས་ཡང་ཡང་འབྱོར་བར་འགྱུར་བ་མདོ་སྡེ་རྣམས་ནས་གསུངས་སོ། །དེ་ཡང་། སའི་
སྙིང་པོ་འཁོར་ལོ་བཅུ་པའི་མདོ་ལས། སྔོན་རྒྱལ་པོས་གསོད་པ་ལ་ཐུག་པའི་མི་དུར་ཁྲོད་དུ་བོར་བ་ན་སྲིན་མོ་ཆེན་མོ་རྣམས་ཀྱིས་དེའི་མགུལ་དུ་ངུར་སྨྲིག་གི་ཚལ་བུ་ཐོགས་ག་
མཐོང་ནས་གུས་པས་ཕྱག་འཚལ་ཏེ། སྐྱེས་བུ་ཁྱོད་ནི་མ་བསྙེངས་བདེ་བར་བཞུགས། །ཁྱོད་ལ་བདག་ཅག་གནོད་པ་མི་བགྱིད་དོ། །སྐྲ་བྲེགས་ཆོས་གོས་གྱོན་པ་ཁྱོད་མཐོབ།
ནས༑ ༑བདག་ཅག་སངས་རྒྱས་རྗེས་སུ་དྲན་པར་གྱུར། །ཞེས་དང་། ཡང་དེ་འདྲའི་མི་གླང་པོ་ཆེ་གཏུམ་པོར་གསོད་དུ་བཅུག་པ་ན་དེའི་གོས་དམར་གྱོན་པ་མཐོང་ནས་མི་

དེའི་རྐང་པ་ལ་གུས་པས་ཉུག་པར་བྱས་པ་སོགས་ཀྱི་ལོ་རྒྱུས་དང་། གཞན་ཡང་ཇི་སྐད་དུ། གདུག་པ་བསྡིགས་པར་བྱེད་པའི་མཆོག །གང་གི་ངུར་སྨྲིག་མཐོང་བ་ཡིས། །ལྷ།
མིན་ས་ཡི་འོག་ཏུ་འགྲོ །ཞེས་དང་། མེ་ཏོག་ཕྲེང་རྒྱུད་ལས། ངུར་སྨྲིག་གོས་ནི་འཛིན་པ་ཡིས། །ཉི་མ་ཤར་ལྟར་ལྷང་ངེར་ནི། །ཕུལ་ཕྱིན་དེ་ནི་ཤིན་ཏུ་མཛེས། །སུམ་ཅུ་རྩ་
གསུམ་ཡོངས་འདུའི་ཤིང་། །ས་བརྟོལ་ལོ་འདབ་རྙིང་པ་བཞིན། །སྡིག་པ་ཀུན་ལས་ལྡོག་དོན་དུ། །འདི་ཡི་བསྙེན་རྫོགས་དེ་བཞིན་ནོ། །ཞེས་དང་། ས་སྙིང་མདོ་ལས།
དྲང་སྲོང་ཆེན་པོའི་རྒྱལ་མཚན་ན་བཟའ་ནི། །མཁས་པ་ཐམས་ཅད་ཤིན་ཏུ་བསྟོད་ཅིང་བསྔགས། །གང་ཞིག་འདི་ལ་མཆོད་པ་བྱེད་པ་ནི། །སྲིད་པའི་འཆིང་བ་ཀུན་ལས་ངེས༌
པར་གྲོལ། །ཞེས་སོ། །དྲུག་པ་ནི། སྔོན་ཞིག་ཡོངས་རྫོགས་སོགས་ཀྱིས་བསྟན་ཏེ། བསྐལ་པ་ཡར་དར་རྫོགས་ལྡན་སོགས་སུ་རྒྱུད་ཉོན་མོངས་ཆུང་ཞིང་དབང་པོ་
དུལ་ལ་བག་དང་ལྡན་པས་སྔོན་གྱི་དུས་ཤིག་གི་ཚེ་ན། བསྟན་པ་ཡོངས་སུ་རྫོགས་པའི་བསླབ་པའི་གནས་རྒྱ་མཚོ་ལྟར་གནས་པ་བསྲུངས་པ་ལས། །རྩོད་དུས་ལྔ་

༄༅། །བརྒྱ་ཐ་མའི་དུས་ཀྱི་ཡང་མཐའ་འདིར་ཉིན་ཞག་གཅིག་གི་ཡུན་ལ་ཚུལ་ཁྲིམས་སྣ་རེ་ཙམ་བསྲུངས་པར་གྱུར་པ་ནི་དེ་ལས་ཕན་ཡོན།
ཤིན་ཏུ་རྒྱ་ཆེ་བ་ཡོད་པར་སྟོན་པ་སངས་རྒྱས་དེས་སྡེ་སྣོད་ཐམས་ཅད་ནས་གསུངས་ཡོད་ན། །ལེགས་ལམ་ཐར་པ་འདོད་པའི་ཤེས་ལྡན་སྐྱེ་བོའི་ཚོགས་རྣམས་ཀྱིས་རྒྱུ་མཚན།
ཅིའི་ཕྱིར་ན་བསླབ་པ་རིན་པོ་ཆེའི་ཆེད་དུ་བརྩོན་འགྲུས་དྲག་པོ་སྲོག་ལ་མི་བལྟ་བ་ཞིག་རང་རྒྱུད་ལ་མི་བསྟེན་ཏེ་བསྟེན་རིགས་པའི་ཚུལ། ཏིང་རྒྱལ་ལས། གང་ཞིག་བསྐལ་པ་
བསམ་གྱིས་མི་ཁྱབ་པར། །རྒྱལ་བ་བྱེ་བ་མང་ལ་མཆོད་བྱས་ལས། །གང་ཞིག་དམ་ཆོས་རབ་ཏུ་འཇིག་པ་དང་། །བདེ་གཤེགས་བསྟན་པ་འགག་པར་འགྱུར་བའི་ཚེ། །ཉིན་མཚན་
དུ་ནི་བསླབ་པ་གཅིག་སྤྱོད་པ། །དེ་ནི་དེ་བས་བསོད་ནམས་འཕགས་པར་གསུངས། །ཞེས་སོ། །བདུན་པ་ནི། གང་ན་ཁྲིམས་ལྡན་སོགས་ཀྱིས་བསྟན་ཏེ། གནས་
རིས་གང་ན་ཚུལ་ཁྲིམས་རྣམ་པར་དག་པ་དང་ལྡན་པའི་སྐྱེས་བུས་ཞབས་ཀྱིས་ཏེ་རྐང་པས་རེག་ཅིང་བཅག་པའི་རྡུལ་ཕྲ་མོ་ཚུན་ཆད་ཀྱང་འཇིག་རྟེན་གྱི་ཆེ་དགུ་སྤྱི་དང་བྱེ་

བྲག་ཚངས་པ་ཆེན་པོ་དང་དབང་པོ་བརྒྱ་བྱིན་ལ་སོགས་པའི་ལྷ་རྣམས་ཀྱིས་ཀྱང་མཆོད་པའི་རྟེན་དུ་བྱ་བའི་ཕྱིར་མགོ་བོའི་གཙུག་རྒྱན་གྱི་གནས་སྤྱི་བོ་རུ་འཆང་བར་བྱེད་ན།
ལེགས་ཉེས་བླང་དོར་ལ་དཔྱོད་པའི་ཤེས་པ་དང་ལྡན་པའི་སྐྱེ་བོ་འཇིག་རྟེན་ན་སྲིད་ཚད་ཡོངས་སུ་རྫོགས་པ་རྣམས་ཀྱིས་ཁྲིམས་ལྡན་དེའི་མཚན་སྙན་གྱི་བ་དན་དཀར་པོ་དེ་
ཉིད་ས་འོག་ས་སྟེང་ས་བླའི་སྲིད་པ་གསུམ་གྱི་བླ་ན་སྟེ་སྟེང་ངམ་མཛེས་རྒྱན་དུ་ཕྱར་བ་སྟེ་འདེགས་པར་ཇི་ལྟར་ན་མི་འོས་ཏེ་ཤིན་ཏུ་ཡང་འོས་པར། ཤྲཱི་ཎིརྨ་ཀའི་ཞལ་ནས།
གང་ཞབས་སོར་མོས་རེག་པའི་རྡུལ་ཕྲན་ཡང་། །ས་གསུམ་བཀྲ་ཤིས་བྱེད་པའི་ངོ་མཚར་ལྡན། །ཞེས་སོ། །གསུམ་པ་དེ་དག་དང་འབྲེལ་བའི་གཏམ་གྱིས་མཇུག་བསྡུ་བ་ལ་
བཞི་སྟེ། རྒྱལ་གསུང་དྲི་མེད་དང་ལེན་བྱེད་པ་མེད་པས་རང་དོན་སྙིང་པོར་ལེན་ཚུལ། དེ་ལྟ་ནའང་སྐལ་བཟང་གི་གདུལ་བྱ་ལ་གདམས་པར་མཛད་ཚུལ། བག་ཆགས་ངན་
གོམས་ཀྱི་དབང་གིས་འཕགས་པ་དགྱེས་པའི་ཁྲིམས་དག་པ་དཀའ་ཚུལ། སྐྱེ་ཀུན་ཁྲིམས་དག་འཕགས་ཆེན་གྱི་སྤྱོད་པ་ལ་སྨོན་པས་མཇུག་བསྡུ་བའོ། །དང་པོ་ནི། ཀྱེ་མ་

༄༅། །བདག་འདྲ་སོགས་ཀྱིས་བསྟན་ཏེ། སླར་ཡང་སྐྱོ་བས་ཀྱེ་མ་ཞེས་སྨྲེ་ཚིག་གིས་བདག་དང་བདག་འདྲ་བའི་འགྲོ་བ་ཕལ་ཆེར་བདུད་དང་སྡིག་གྲོགས་
ཀྱིདབང་དུ་སོང་བར་གྱུར་པས་ཤིན་ཏུ་བདེན་པར་གསུང་ཞིང་རྫུན་མེད་པའི་རྒྱལ་བའི་གསུང་འཁྲུལ་བའི་དྲི་མ་མེད་པ་གཏམ་གྱི་དཔང་པོ་ཉིད་དུ་བཞག་པར་བྱས་པའི་
ལེགས་བཤད་ཀྱི་རང་བཞིན་བཀའ་དང་བསྟན་བཅོས་ཐམས་ཅད་ལུང་རིགས་མན་ངག་སྟེ་ཀུན་ཁྱབ་ཀྱི་ཚད་མ་གསུམ་དང་ལྡན་པར་སྨྲ་བ་ཡི་ངག་རྣམ་དག་ཡིན་ན་ཡང་སྙིང་མེད་
རྨོངས་ཆེན་འབར་བའི་གང་ཟག་གི་རྣ་བར་ཉན་པ་ལྟ་ཅི་ཤིན་ཏུ་ཁྲོ་བར་ཡང་བྱེད་པ་ནི་དཔེར་ན་དགྲ་བོ་ལྟར་དུ་སྙིང་ལ་གཟེན་ཞིང་མི་འགྲོ་བའི་སྣང་ཚུལ་འདིས་ནི་ཡིད་སྐྱོ་
ཞིང་སུནནས་རང་ཉིད་གཅིག་པུར་སུ་དང་འབྲེལ་འདྲིས་མེད་པར་མཐོན་པོའི་ངོ་འཛིན་དམའ་མོའི་ངོ་སྐྱོང་མི་དགོས་པར་སེམས་ཁྲལ་ལམ་སེམས་ལས་གང་ཡང་མེད་པར་
ཚེགས་ཆུང་ངུར་གྱི་ནར་གནས་པའི་སྒོ་ནས་སྡོད་སྙིང་སྟེ་འདུག་འདོད་དེ་ལ་བྲོད་དོ། །ཞེས་ཤིན་ཏུ་སྤྲོ་བར་གསུངས་པའང༌ ཚུལ་འཆལ་ཚར་གཅོད་པའི་མདོ་ལས།

འཆལ་བའི་དགེ་སློང་མྱ་ངན་གྱི་ཟུག་རྔུ་བཅུ་དང་ལྡན་པ་རྣམས་ནི་སངས་རྒྱས་ཀྱི་གསུང་གི་རོ་མི་མྱོང་ངོ་། །ཆོས་ཟབ་མོ་བཤད་པ་རྣམས་ལ་མི་འཇུག་ཅིང་མོས་པར་མི།
འགྱུར་རོ། །དམིགས་སུ་མེད་པའི་སྟོང་པ་ཉིད་དང༌། མཚན་མ་མེད་པ་དང༌། སྨོན་པ་མེད་པའི་ཆོས་ཐོས་ན་སྐྲག་པར་འགྱུར། དངངས་པར་འགྱུར། ཤིན་ཏུ
དངངས་པར་འགྱུར་རོ། །དེ་བཞིན་གཤེགས་པས་དགོངས་ཏེ་གསུངས་པའི་དོན་མི་ཤེས་སོ། །ཆོས་སྨྲ་བའི་དགེ་སློང་ལ་སྡང་བར་བྱེད་དོ། །ཆོས་སྨྲ་བའི་དགེ་སློང་ལ་
ཡང་བལྟམི་འདོད་པར་འགྱུར་རོ། །བཅུ་གང་ཞེ་ན། ཤ་རིའི་བུ་འདི་ལ་ཚུལ་ཁྲིམས་འཆལ་བའི་དགེ་སློང་ནི་དགེ་འདུན་མཐུན་པ་ལ་མི་དགའ་ཞིང་ཡིད་མི་བདེ་བ་སྐྱེད།
པར་འགྱུར་རོ། །དེ་ཅིའི་ཕྱིར་ཞེ་ན། དགེ་སློང་གི་དགེ་འདུན་མཐུན་པའི་གསོ་སྦྱོང་གི་ལས་ཀྱི་མཐུས་བདག་ཉམས་པར་མི་འགྱུར་གྲང་སྙམ་སྟེ། དེ་རང་གི་སྐྱོན་ལ་
བལྟས་ནས་རྟག་ཏུ་ཡིད་གཉིས་སྡུག་བསྔལ་གྱིས་གནས་ཤིང་ཚུལ་ཁྲིམས་དང་ལྡན་པའི་དགེ་སློང་རྣམས་ལ་ཡང་གནོད་པར་སེམས་པར་འགྱུར་རོ། །ཤཱ་རིའི་བུ་འདི་ནི་

༄༅། །ཚུལ་ཁྲིམས་འཆལ་བའི་དགེ་སློང་རྣམས་ཀྱི་འཆལ་བའི་ཚུལ་ཁྲིམས་ཀྱི་སྐྱོན་དང་པོ་ཡིན་ཏེ། ཞེས་སོགས་རྣམ་པ་བཅུའི་བར་དུ་གསུངས་པ་ལྟར་
རོ༑ ༑གཉིས་པ་ནི། འོན་ཀྱང་སྙིང་ལྟར་སོགས་ཀྱིས་བསྟན་ཏེ། རང་བཞིན་ལ་བྱ་བ་དགུ་ཕྲུགས་སུ་སྤང་བར་འདོད་ན་ཡང་སྣོད་ལྡན་གྱི་སློབ་མ་མི་འདོར་བ་བྱང་
སེམས་ཀྱི་ཁྱད་ཆོས་སུ་འདུག་པས་འོན་ཀྱང་ཞེས་སྐབས་དབྱེ་སྟེ་ཐུགས་ཀྱི་སྲས་མཆོག་གཙོ་བོ་གཅིག་པུར་གྱུར་པས་སྙིང་མིག་སྲོག་ལྟར་བརྩེ་བ་ཆོས་དང་འཇིག་རྟེན་གྱི་
ལུགས་གཉིས་ཟུང་འཇུག་གི་སྒོ་ནས་སྤུན་ནམ་མཆེད་ཟླ་དམ་པའི་ངང་ཚུལ་མཐའ་དག་ཚང་བའི་སྐྱེས་བུ་དམ་པ་གང་གི་བསླབ་གསུམ་གཙང་མར་སྐྱོང་བའི་དམ་བཅའ་
རིས་སུ་མི་འདོར་བའི་རྟེན་དུ་ཞེས་བརྗོད་པ་ནི་གདུལ་བྱ་རྗེས་འཇུག་ལ་དམ་བཅའི་རྟེན་དུ་དགོངས་པ་མ་གཏོགས་དམ་པ་འདི་ནི་སྔོན་བྱོན་འཕགས་བོད་ཀྱི་སྐྱེས་ཆེན་དག་དང་
རྣམ་དབྱེར་མ་མཆིས་པས་ཐུགས་དམ་བཅས་པའང་རྡོ་ལ་རི་མོ་བྲིས་པ་ལྟ་བུ་ལགས་པསདམ་བཅའ་འདོར་བའི་ཉེན་མི་སྲིད་དོ། །འོན་ཀྱང་རྩོམ་པར་བསྐུལ་ཚུལ་ནི། འཆལ་

ཁྲིམས་ཀྱི་སྤྱོད་པ་རྣམས་ཀྱིས་འདི་ཕྱི་ཀུན་ཏུ་མྱོང་འགྱུར་སྡུག་བསྔལ་དང་ཡིད་མི་བདེ་བ་སོགས་ཀྱི་སྐྱོན་དང་། །ཚུལ་ཁྲིམས་མཆོག་གི་བསླབ་པ་རང་རྒྱུད་ལ་ཇི་བཞིན་
བཟུང་བས་རང་གཞན་གྱི་དོན་གཉིས་ལྷུན་གྲུབ་ཀྱི་ཚུལ་དུ་འབྱུང་བའི་ཡོན་ཏན་ལ་བསྔགས་པའི་རྣམ་དབྱེ་བཤད་ཅིང་སྟོན་པར་རང་མཛད་པར་གྱིས་ཞེས། །
གསུངས་བསྐུལ་མཛད་པའི་ཕྱིར་ན་རྩོམ་པ་པོའི་ཐུགས་ལ་གང་ཤར་གཉུག་མ་རྡོ་རྗེའི་མགུར་གྱི་ཚུལ་ཉིད་དུ་བརྗོད་བྱ་ཤིན་ཏུ་རྒྱ་ཆེ་ན་ཡང་། རྗོད་བྱེད་ཚིག་གི་སྤྲོས་པ།
བསྐྱུངས་ཏེ་ཅུང་ཟད་དེ་ཉུང་ངུ་ཞིག་བྲིས་ནས་བསྟན་མོད་དེ་བྲིས་པ་ཡིན་ནོ་ཞེས་གསུངས་ཏེ། བསྟན་བཅོས་རྩོམ་པ་ནི་དམ་པའི་ངང་ཚུལ་ཡིན་པས། ཇི་སྐད་དུ། དམ་
པས་མང་པོ་ཁས་འཆེ་མི་བྱ་སྟེ། །གལ་ཏེ་དཀའ་བས་ཁས་ནི་བླངས་གྱུར་ན། །རྡོ་ལ་རི་མོ་བྲིས་པ་ཇི་བཞིན་དུ། །ཤི་ཡང་གཞན་དུ་འགྱུར་བ་ཡོད་མ་ཡིན། །ཞེས་དང་། སློབ
དཔོན་ཙནྡྲ་གོ་མིས། གང་ཕྱིར་མཁས་པའི་ལས་གསུམ་ལས། །འཆད་རྩོད་གཉིས་ལ་མ་ངེས་པ། །སྲིད་ཕྱིར་མི་འཁྲུལ་རྩོམ་པ་སྟེ། །ཞེས་པ་ལྟར་རོ། །གསུམ་པ་ནི།

༄༅། །དེ་ལྟ་ན་ཡང་སོགས་ཀྱིས་བསྟན་ཏེ། གཞན་ལ་གདམས་སྟོན་བྱེད་པ་ནི་ཤིན་ཏུ་དཀའ་སྟེ་དེའི་རྒྱུ་མཚན་གོང་དུ་བཤད་པ་དེ་ལྟ་བུར་བསླབ་པ་མ་ཉམས་པར་
སྲུང་དགོས་ན་ཡང་ཞེས་ཡོན་ཏན་སྦེད་པ་ནི་དམ་པའི་ངང་ཚུལ་ཡིན་པས་བདག་དང་བདག་འདརྣམས་སྔོན་བྱས་བསོད་ནམས་བཟང་པོའི་ལས་ཚུལ་རྣམས་ཀྱིས་ད་ལྟའི་རྟེན་
བཟང་འདི་འཕངས་ཤིང་འབྱུང་བསགཞི་བསམ་སྦྱོར་བ་མཐར་ཐུག་གི་ལྟུང་བའི་ན་ལག་ཡོངས་སུ་རྫོགས་པ་ཚང་བའི་སྒོ་ནས་ཕས་ཕམ་བྱུང་སྟེ་ཉེས་ལྟུང་དང་འབྲེལ་བ་
ཞིག་མིན་ན་ཡང་ཆེད་དུ་རྩོལ་བ་མེད་པར་དབང་པོའི་འཇུག་པ་སྡོམ་ནུས་པའི་འཕགས་པ་མཆོག་རྣམས་དགྱེས་པའི་ཚུལ་ཁྲིམས་རྣམ་པར་དག་པ་ནི་མ་བྱུང་སྟེ། མི་
འབྱུང་བའི་རྒྱུ་མཚན་གང་ཞེ་ན་བླང་དོར་གྱི་གནས་ལ་གཟོབ་པ་ལྷུར་ལེན་པའི་བག་ཡོད་མེད་པར་བག་མེད་པའི་གཞན་དབང་གིས་འདོད་ལྔའི་ཡུལ་ལ་ཞེན་ཅིང་ཆགས་པའི་
སེམསལང་ཤོར་འདི་ནི་ཚེར་བས་བརྒྱུད་པའི་གྲངས་འདི་ཙམ་མོ་ཞེས་བརྗོད་ཀྱིས་མི་ལང་བ་རྣམས་ཀྱི་ཡུན་ལ་བག་ཆགས་ངན་གོམས་ཀྱི་རང་བཞིན་མཐུ་བརྟས་པ་ལས་བྱུང་ངོ

ཞེས་པའི་ཤུགས་ཀྱིས་རྗེས་འཇུག་རྣམས་ལ་སྔོན་བསགས་ཀྱི་བག་ཆགས་སྦྱོང་བ་གལ་ཆེ་ཚུལ་ཡང་གདམས་པར་མཛད་དོ། །དེ་ཡང་རྒྱལ་བ་དགྱེས་པའི་ཚུལ་ཁྲིམས་ནི། མཐོ་
ལས༑ སངས་རྒྱས་དང་ཆོས་དང་དགེ་འདུན་ལ་ཤེས་ནས་དད་པ་ཐོབཅིང་འཕགས་པ་དགྱེས་པའི་ཚུལ་ཁྲིམས་ཐོབ་པ། ཞེས་དང་། རྒྱུད་བླ་མར། བློ་ལྡན་གང་ཞིག་བླ་མེད་
བྱང་ཆུབ་འདོད་པས་བསྐལ་པ་དུ་མར་ཡང་། །ལུས་ངག་ཡིད་ཀྱི་འབད་པ་མེད་པར་ཚུལ་ཁྲིམས་དྲི་མེད་སྲུང་བྱེད་ལ། །ཞེས་དང། མཛོད་ལས། བདེན་གསུམ་མཐོང་ན་
ཚུལ་ཁྲིམས་དང་། །ཆོས་ལ་ཤེས་ནས་དད་པ་འཐོབ། །ཅེས་སོ། །བཞི་པ་ནི། ཀྱེ་མ་ཐུབ་བསྟན་སོགས་ཀྱིས་བསྟན་ཏེ། སྙིགས་མའི་དུས་སུ་སྐྱེ་བོས་གསེར་དང་བུང་
བའི་མཆོག་དམན་མི་འབྱེད་པ་ལྟར་དུ་འཁོར་འདས་ཀྱི་སྐྱོན་ཡོན་མི་འབྱེད་པ་ལ་སྐྱོ་བའི་ཚུལ་གྱིས་ཀྱེ་མ་ཞེས་བོས་ནས་སྙིབ།ས་དུས་འགྲོ་བའི་འདྲེན་པ་ཤཱཀྱ་ཐུབ་པའི་ལུང་རྟོགས་
ཀྱི་བསྟན་པ་ཡིད་བཞིན་གྱི་ནོར་བུ་རིན་ཆེན་ལྟ་བུ་སྲིད་ཞིའི་ལེགས་ཚོགས་རྣམས་ཀྱི་གཞི་མ་གཅིག་པུར་གྱུར་པ་རྒྱལ་བསྟན་ཡོངས་སུ་རྫོགས་པའི་སྤང་བླང་གི་ཚུལ་

༄༅། །ཁྲིམས་ལ་ཉེས་པའི་སྐྱོན་ཕྲ་མོ་ཙམ་གྱིས་ཀྱང་མ་གོས་པའི་རྣམ་པར་དག་པ་ནི་མཐོང་ལམ་ཐོབ་དུས་ཟག་མེད་ཀྱི་ཚུལ་ཁྲིམས་ཐོབ་པས་འཕགས་པ་ས་ཆེན།
པོ་ལ་གནས་པ་རྣམས་ཀྱི་སྤྱོད་པ་ཉིད་དུ་གནས་པ་དང་། སོར་བྱང་སྔགས་ཀྱི་སྡོམ་པ་གསུམ་གྱི་ཚུལ་ཁྲིམས་རྣམ་པར་དག་པ་ནི་དགོས་དགུ་ཐམས་ཅད་ལྷུན་གྱིས་གྲུབ་པར་འབྱུང་
བས་བསམ་འཕེལ་དབང་གི་རྒྱལ་པོ་ལྟ་བུའི་ནོར་བུ་འདི་ཚེ་རབས་ཀྱི་ཕྲེང་བདུ་མར་བྱས་ཤིང་བསགས་པའི་བསོད་ནམས་རྒྱ་ཆེན་པོ་ཉིད་ཀྱི་སྐལ་བ་ཉིད་དུ་རང་བཞིན་ལྷུན་
གྲུབ་དུ་ཡོད་པ་དང༌། འདི་ནས་བྱང་ཆུབ་མ་ཐོབ་ཀྱི་བར་དུ་ཚེ་རབས་ཏེ་སྐྱེ་བ་རྣམས་སུ་ལུས་ལེན་ནོ་ཅོག་གི་དུས་ཀུན་ཏུ་ཧ་ཅང་ཕྱུག་པ་དང་དབུལ་བ་མ་ཡིན་པར་བར་མར་གྱུར་
ཡཔའི་ཁྱིམ་དུ་སྐྱེས་ནས་ཉེས་སྐྱོན་གྱི་དྲི་མ་རྡུལ་ཙམ་གྱིས་མ་གོས་པའི་ཚུལ་ཁྲིམསརྣམ་པར་དག་པ་འབྱུང་བའི་ལུས་རྟེན་དལ་བརྒྱད་འབྱོར་བཅུ་ཚང་བ་རྣམས་ལ་ལན་གཅིག་མ་ཡིན་
པར་ཡང་ནས་ཡང་དུ་སྨོན་ནོ་ཞེས་མདོ་དང་བསྟན་བཅོས་ཐམས་ཅད་ལས་ཚུལ་ལྡན་ལ་སྨོན་ལམ་འདེབས་པར་མཛད་པས་ཅིས་ཀྱང་གལ་ཆེ་བར་བསྟན་ཏེ། ཇི་སྐད་དུ།

ཁྲིམས་ཀྱི་ཚུལ་ཁྲིམས་སྐྱོན་མེད་ཅིང་། །ཚུལ་ཁྲིམས་རྣམ་པར་དག་དང་ལྡན། །རློམ་སེམས་མེད་པའི་ཚུལ་ཁྲིམས་ཀྱིས། །ཚུལ་ཁྲིམས་ཕ་རོལ་ཕྱིན་རྫོགས་ཤོག། ཅེས་
དང༌། རྒྱལ་བ་ཀུན་གྱི་རྗེས་སུ་སློབ་གྱུར་ཏེ། །བཟང་པོ་སྤྱོད་པ་ཡོངས་སུ་རྫོགས་བྱེད་ཅིང་། །ཚུལ་ཁྲིམས་སྤྱོད་པ་དྲི་མེད་ཡོངས་དག་པ། །རྟག་ཏུ་མ་ཉམས་སྐྱོན་
མེད་སྤྱོད་པར་ཤོག། ཅེས་དང་། གཞོན་ནུ་མ་བདུན་གྱི་རྟོགས་བརྗོད་ལས། སྐྲ་རྣམས་བྲེགས་པར་གྱུར་ནས་ནི། །ཕྱག་དར་ཁྲོད་ཀྱི་གོས་འཆང་ཞིང་། །དགོན་པའི་
ཡུལ་དུ་འདོང་བར་ནི། །ནམ་ཞིག་དེ་ལྟར་འགྱུར་ཞིག་གུ །གཉའ་ཤིང་གང་ཙམ་རྣམ་བལྟ་ཞིང་། །ས་ཡི་ལྷུང་བཟེད་ལག་ཐོགས་ནས། །བཤེས་མེད་ཁྱིམ་ནས་ཁྱིམ
དུ་ནི། །ནམ་ཞིག་སློང་མོ་སྤྱོད་པར་འགྱུར། །ཞེས་སོ། །རྩ་བའི་ས་བཅད་གཉིས་པ་སྒྲིབ་པའི་གཉེན་པོ་སྒོམ་པར་བསྐུལ་བ་ལ་གཉིས་ཏེ། བསམ་གཏན་འགྲུག་
པའི་རྒྱུ་ཚོགས་དང་། སྒོམ་དོན་དངོས་གཞིའོ། །དང་པོ་ལ་གཉིས་ཏེ། དབེན་པའི་ཡོན་ཏན་ལ་གཙོ་བོར་བསམས་ཏེ་འཇིག་རྟེན་སྤང་བ། དལ་རྟེན་རྙེད་དཀའ་འཇིག་

༄༅། །སླལ་བསམས་པས་རྣམ་རྟོག་དོར་བའོ། །དང་པོ་ནི། ཨ་ཧོ་གསོན་དང་སོགས་ཀྱིས་བསྟན་ཏེ། བསླབ་པ་རྒྱ་མཚོའི་འབྱུང་གནས་དབེན་པ་ལ་
ཤིན་ཏུ་སྤྲོ་བས་ཨ་ཧོ་ཞེས་སྤྲོ་བ་བསྲིངས་ཏེ་སྣོད་ཀྱི་སྐྱོན་དང་མ་འདྲེས་པར་གསོན་ཏེ་ཉོན་དང་ཕྱི་བྱང་ཆུབ་མ་ཐོབ་ཀྱི་བར་དུ་མི་འབྲལ་བས་ན་ཡིད་གཅུག་པ་དང་ནང་ཚོམ།
བུ་གཅིག་ཏུའང་རྒྱ་བར་འགྱུར་བས་སྙིང་སྡུག་གི་ཞེས་སྨྲསལ། གསང་བ་རྒྱལ་ཀུན་དགོངས་པའི་ཀློང་ན་མཐོ་དམན་སྔ་ཕྱི་མེད་པར་ཕྲིན་ལས་ཀྱི་འཇུག་པ་རོ་གཅིག་ཏུ་གྱུར་
པས་མཆེད་པོ་ཞེས་འབོད་པའི་ཚིག་གིས་འཁོར་བའི་གནས་རིས་འཇིགས་སུ་རུང་ཞིང་ཡ་ངལ་ཐར་བར་དཀའ་བའི་ཁྱིམ་ཆེ་ཆུང་འདི་ལསཡར་ལ་བགྲོད་ཅིང་ཕྱིན་པ་ན
གྲོགས་བྱ་དང་རི་དྭགས་ལས་མེད་པའི་མི་མེད་ཀྱི་གནས་ཕྱི་འདུ་འཛི་དང་ནང་རྣམ་རྟོག་གིས་དབེན་པ་ཡེར་ཞེས་བྲག་སྐྱིབས་ཁང་སྟོང་ནགས་ཚལ་སོགས་སྐྱོ་ཤེས་ངང་གིས་
སྐྱེ་བའི་གནས་བཟངཡབ་དང་མེས་སུ་གྱུར་པའི་རྒྱལ་བ་དང་རྒྱལ་སྲས་རིག་འཛིན་བླ་མདམ་པ་གོངམརང་རེའི་ལམ་སྟོན་དང་མགོན་དུ་གྱུར་པ་རྣམས་ཀྱི་བཞུགས་གནསབླ

མ་དང་མཁའ་འགྲོས་བྱིན་གྱིས་བརླབས་ཤིང་ཉམས་རྟོགས་ཀྱི་ཡོན་ཏན་སྐྱེ་སླ་བ་སྒྲུབ་བརྒྱུད་གོང་མའི་བྱིན་རླབས་འཕོ་མྱུར་བ་ཉམས་གྲིབདང་བཙོག་པའི་གྲིབ་ཀྱིས་མ་གོས་
པས་གནས་ཀྱིས་གང་ཟག་བྱིན་གྱིས་རློབ་ནུས་པའི་གདན་ས་བཟང་པོ་རྩེ་གཅིག་སྒྲུབཔའི་རྒྱལ་མཚན་འཛིན་བཟོད་པ། ཀླ་ཀློ་དང་མཐའ་མིའི་འཚེ་བ་སྤངས་པ་དེ་ལྟ་བུ་ཞིག
ཡོད་པ་སྐད་དེ་ཡོད་པར་ཐོས་ན་གནས་དེར་ཕྱི་མའི་གཏན་ཆུས་དང་དུ་ལེན་པ་མ་གཏོགས་ཟླ་དགའ་ཟས་འཚོལ་གྲོགས་ཀྱི་ངོ་འཛིན་ལོངས་སྤྱོད་ཀྱི་བསགས་སྲུང་། མཁར་
ལས་ཀྱི་བྱ་བ་ཐམས་ཅད་ཆེ་བཞག་ཆུང་བསྐྱུར་བྱས་ཏེ། ལྟད་མོ་བལྟ་འདོད་ཀྱི་ལུང་བ་སྟོང་པར། སྐྱོ་བ་སངས་འདོད་ཀྱི་ཡུལ་རྐྱེན་བྲལ་བར་རང་གཅིག་པུ་ཁོ་ནར་གཞོན་ནུ་
མའི་གདུ་བུ་ཇི་བཞིན་པར་བག་ཡངས་ཉམས་དགའ་བའི་གནས་དེ་རུ་རང་གནས་ཡེ་ཤེས་ཀྱི་ཡིན་ལུགས་མ་བཅོས་པ་སྐྱོང་ཞིང་རྒྱུན་སྲིང་བར་རང་སྨོནནོ །ཞེས་
བསམ་དོན་སྒོམ་པར་སྨོན་པ་སྟེ། མདོ་ལས། མང་པོ་དག་ནི་རྩོད་པར་འགྱུར། །གཉིས་པོ་དག་ནི་གཏམ་བཅས་འགྱུར། །གཞོན་ནུ་མ་ཡི་གདུ་བུ་བཞིན། །གཅིག་པུ་ཞི་བར་

༄༅། །གནས་པར་བྱ། །ཞེས་དང༌། ཟླ་བ་སྒྲོན་མེར། གྲོང་དང་གྲོང་ཁྱེར་དག་ལ་དགའ་སྤོངས་ལ། །རྟག་ཏུ་དབེན་དང་ནགས་ཁྲོད་བརྟེན་པར་གྱིས། །
བསེ་རུ་ལྟ་བུ་རྟག་ཏུ་གཉིས་མེད་བྱོས། །རིང་པོར་མི་ཐོགས་ཏིང་འཛིན་མཆོག་འཐོབ་འགྱུར། །ཞེས་སོ། །ཡོན་ཏན་གྱི་ཁྱད་པར་བྱེ་བྲག་ཏུ་བཤད་པ། དབེན་པ་དེ་ན་ཚུག།
མིན་སྤྱོད་ལམ་གྱི་ཀུན་སྤྱོད་དམག་ཇག་རྐུན་ལས་འཐབ་རྩོད་ཀུ་ཅོ་ཁྲལ་དང་ཁྲིམས་ལས་སོགས་བྱེད་པའི་སྐྱེ་བོ་མི་བསྲུན་པའི་རྒྱུ་འགྲུལ་ནི་གཏན་ནས་མེད་དེ་དེའི་དབང་གིས
ཆགས་སྡང་དྲག་པོའི་ཡུལ་དགྲ་བོ་དང་བུད་མེད་ཀྱི་རྐྱེན་ངན་པ་མི་བཟད་པ་ལྟ་ཅི་སྟེ་སྨོས་མ་དགོས་པས་མེད་ལ་ཐོག་མར་རྣམ་རྟོག་དུ་མ་འཕྲོ་བ་ལྟར་སྣང་རུང་ཇི་ལྟར་གཟིངས་
ལས་འཕུར་བའི་བྱ་རོག་ལྟར་དུ་འདུ་འཛིའི་སླད་རྐྱེན་མེད་པས་ངང་ངམ་ཤུགས་འབྱུང་གིས་ཏིང་འཛིན་རྩེ་གཅིག་པའི་བསམ་གཏན་གོང་ནས་གོང་དུ་འཕེལ་བར་འགྱུར་བ
གསཀྱི་ཚལ་ཡིད་དུ་འོང་བ་ཉིན་མོ་མིའི་རྒྱུ་འགྲུལ། མཚན་མོ་དགྲའི་གླག་ཅོར་གྱི་འཚེ་བ་མེད་པའི་གནས་བཟང་ཉམས་དགའ་བ་མཆོག་ཏུ་གྱུར་པ་དེར་བདག ཁྱིམ་དང་ཕྱི་

ཚེས་ཀྱི་རེ་དོགས་སོགས་ཀྱིས་རྒྱབ་ཏུ་མི་བལྟ་བར་དུས་ནམ་ཞིག་ན་གནས་དེ་རུ་གནས་པར་གྱུར་ན་ཅི་མ་རུང་ཞེས་སྨོན་ལམ་རང་འདེབས་དགོས་ཏེ། སྤྱོད་འཇུག་ལས་
ནགས་ན་རི་དྭགས་བྱ་རྣམས་དང་། །ཤིང་རྣམས་མི་སྙན་རྗོད་མི་བྱེད། །འགྲོགས་ན་བདེ་བ་དེ་དག་དང། །ནམ་ཞིག་ལྷན་ཅིག་བདག་གནས་འགྱུར། །ཞེས་གསུངས་པ་ལྟར་རོ།
གཉིས་པ་ནི། རྙེད་དཀའི་དལ་འབྱོར་སོགས་ཀྱིས་བསྟན་ཏེ། ཡིད་བྱེད་ཀྱི་ཁྱད་པར་རྒྱུ་དཔེ་གྲངས་གསུམ་གྱི་སྒོ་ནས་རྙེད་པར་དཀའ་བའི་དལ་བ་བརྒྱད་དང་འབྱོརབ་
བཅུ་ཚང་བའི་མི་ལུས་རིན་ཆེན་ལྟ་བུ་ལེགས་ན་ཐར་པའི་གྲུ་གཟིངས། ཉེས་ན་འཁོར་བའི་གཏིང་རྡོར་གྱུར་པའི་ལུས་བཟང་པོ་ལྷ་བས་ཀྱང་ལྷག་པ་ཞིག་ཐོབ་པར་གྱུར་ཀྱང་སྤྱིར་
འདུས་བྱས་ཀྱི་རང་བཞིན། སྒོས་སྐྱེ་བོའི་ཚེསྲོག་ཡ་མ་བརླ་གློག་དང་རི་གཟར་གྱི་ཆུ་རྒྱུན་ལྟར་དུས་མཐའི་སྐད་ཅིག་གི་ཡུན་ལ་ཡང་སྡོད་པར་དཀའ་བའི་རང་བཞིན་མི་རྟག་འཇིག་
པའི་ཆོས་གསོག་གསོབ་སྙིང་པོ་མེད་པ་འཇིག་པའི་རྐྱེན་དྲག་པོ་དུས་ཀྱི་ཕོ་ཉ་བ་འཆི་བདག་ལས་ཀྱི་གཤིན་རྗེར་གྱུར་པ་དེ་ཡི་སུན་མ་སྟེ་བསུ་མ་ནི་རིང་པོར་མི་ཐོགས་པར་དབུགས་

༄༅། །སྔ་ཕྱིའི་འབྱིན་རྔུབ་ཙམ་གྱི་ཡུན་ལ་ཡང་འོང་ངོ་ཞེས་ཡང་ཡང་བསམས་པའི་སྟོབས་ཀྱིས་བདུད་དང་སྡིག་གྲོགས་སོགས་ཡུལ་རྐྱེན་སྣ་ཚོགས་པ་འདུ་ཞིང༌
འཛིང་བའཛིབའི་རང་བཞིན་འབྱོར་བའི་ལོངས་སྤྱོད་སོགས་ཀྱི་འཆིང་ཐག་ཤུགས་བདོ་བ་འདི་བློ་ལྡོག་རྣམ་བཞི་སོགས་གཉེན་པོའི་སྟོབས་ཀྱིས་བཅད་པར་བྱས་ནས་
བག་ཡངས་ཉམས་དགའ་ཡིད་དུ་འོང་བའི་དབེན་པའི་རི་མི་མེད་ལུང་པའི་བྲག་ཕུག་ན་བདག་ནམ་ཞིག་ན་ཡོད་གྲང་སྟེ་ཡོད་ན་ཅི་མ་རུང་ཞེས་སྨོན་པའོ། །དེ་ལྟར་
འཆི་བའི་ཚུལ། མི་རྟག་པའི་གཏམ་ལས། ལྟག་ཆུ་ཆད་པའི་རྫིང་བཞིན་དུ། །བསྣོན་མེད་འགྲིབ་པ་དང་བཅས་པར། །ཀུན་ཀྱང་འཆི་བའི་ལམ་ཞུགས་ན། །གློ་བུར་ཚེ་ལ་སུ
ཡིད་རྟོན། །ཞེས་དང༌། སྤྲིང་ཡིག་ལས། ས་འམ་འོན་ཏེ་མཐོ་རིས་ན། །སྐྱེས་ནས་ལ་ལ་མ་ཤི་བ། །འགའ་ཞིག་ཁྱོད་ཀྱིས་མཐོང་བའམ། །ཐོས་སམ་འོན་ཏེ་ཐེ་ཚོམ་ཟ། །
སདང༌། སྤྱོད་འཇུག་ལས། ཇི་སྲིད་སྐྱེས་བུ་བཞི་ཡིས་ནི། །དེ་ལས་དེ་ནི་མ་བཏེག་པ། །དེ་སྲིད་དུ་ནི་ནགས་སུ་སོང་། །ཞེས་སོ། གཉིས་པ་ལ་གསུམ་སྟེ། ཐར་ལམ་

ཐམས་ཅད་ཀྱི་འཇུག་སྒོ་ངེས་འབྱུང་སྐྱེ་བར་སྨོན་པ། རྒྱལ་སྲས་སྤྱིའི་ལམ་བཟང་བྱུང་སེམས་ལ་སྤྲོ་བ་བསྐྱེད་པ། ཉེ་ལམ་གསང་ཆེན་འབྲས་བུའི་ལམ་རྫོགས་པར་ཉམས་སུ་ལེན་
ཚུལ་བཤད་པའོ། །དང་པོ་ནི། འཕྲལ་དགའི་རྣམ་གཡེང་སོགས་ཀྱིས་བསྟན་ཏེ། གཉེན་དང་མཁར་ལས་ཀྱི་བྱ་བཞག ཚོང་དང་བཟའ་བཏུང་གི་གཡོ་བཀོལ་གྱི་
བགྱི་བ་སོགས་འཕྲལ་སྣང་ཉམས་དགའི་ཀུན་སྤྱོད་རྣམ་གཡེང་དང་བག་མེད་ཀྱི་སྣང་ཤས་གྱི་ན་བ་འདི་མི་ཤེས་བྱིས་པའི་སྐྱེ་བོའི་བློ་ངོར་བདེ་མོ་ཞིག་ཏུ་དུག་ཅན་གྱི་ཟས་
ལསྤྱོད་པ་ལྟར་གནས་སྐབས་དེར་གདའ་ཞིང་འདུག་སྟེ་ཡོད་ན་ཡང་དེ་ལ་མི་ཞེན་པར་མྱོང་འགྱུར་ཕྱི་མའི་བདེ་སྡུག་ནི་གང་ལ་རག་ལས་ཏེ་འབྱུང་ན་དཀར་པོ་དགེ་བའི་ལས
དགེ་བ་བཅུ་དང་། ནག་པོ་མི་དགེ་བའི་ལས་མི་དགེ་བ་བཅུ་སྟེ་དེའི་རྒྱུ་འབྲས་འབྱུང་ཚུལ་གྱི་གནས་སྤྱི་དང་བྱེ་བྲག་གི་རང་བཞིན་འདི་ནི་རྒྱུ་འབྲས་བསླུ་མེད་ཀྱི་གནས་
ཞེས་ཐ་ན་ཡང་འཇིག་རྟེན་པའི་ཡང་དག་པའི་ལྟ་བར་གྲགས་ཤིང་གྲུབ་པའི་ཚུལ་ཁོང་དུ་ཆུདནས་ས་སྟེང་སྐྱེ་འགྲོ་ཡོངས་ཀྱིས་བྱས་ཚད་སྡིག་པ་ལས་མེད་ན་མྱོང་ཚད་སྡུག་བསྔལ་

༄༅། །ལས་མ་འདས་པས་མ་ལུས་ཤིང་ལུས་པ་མེད་པའི་སྲིད་པ་གསུམ་གྱི་གྲོང་ཁྱེར་དྲུག་པོ་གང་དུ་སྐྱེ་རུང་འདི་ནི་སྡུག་བསྔལ་ལོ་ཞེས་སྡུག་བསྔལ་དུ་
མཐོང་བའི་བློ་བཅོས་མ་མིན་པའི་ངེས་འབྱུང་རྣམ་དག་རང་རྒྱུད་ལ་སྐྱེ་བར་འགྱུར་བའི་དུས་ཚོད་ཅིག་ནམ་འོ་ན་ཞེས་སྨོན་པ་སྟེ། ཏིང་འཛིན་རྒྱལ་པོ་ལས། སུ།
དག་མེ་མུར་བཞིན་དུ་འདོད་སྤོང་ཞིང་། །བུ་དང་ཆུང་མ་ལ་ཡང་སྲིད་སྤངས་ནས། །སྐྲག་ཅིང་དངངས་པས་ཁྱིམ་ནས་མངོན་བྱུང་བ། །དེ་དག་བྱང་ཆུབ་མཆོག་འདི་རྙེད་མི་
དཀའ༑ ༑ཞེས་དང༌། ཡང་དེ་ཉིད་ལས། སངས་རྒྱས་དཔའ་བོ་གང་གཱའི་བྱེ་མ་སྙེད། །བསྐལ་པ་བྱེ་མང་རིམ་གྲོ་སུས་བྱས་པས། །གང་ཞིག་ཡོངས་སུ་སྐྱོ་བའི་ཡིད་ཀྱིས་ནི།
ཁྱིམ་ནས་མངོན་པར་བྱུང་ན་འདི་མཆོག་འགྱུར། །ཞེས་དང༌། རིག་འཛིན་ཆེན་པོ་པདྨ་བཛྲ་གྱི་ཞལ་ནས། མ་རིག་ལས་དང་ཉོན་མོངས་ཀྱིས་བསྐྱེད་པའི། །ཁམས་གསུམ་
འབར་བའི་མེ་འོབས་ལྟར་མཐོང་ནས། །ངེས་འབྱུང་བསམ་པས་སོ་ཐར་གང་རུང་བླང་། །ཡོན་ཏན་གཞི་རྟེན་ལམ་གནད་དང་པོ་ཡིན། །ཞེས་སོ། །གཉིས་པ་ལ་གཉིས་

ལས༑ རྒྱུ་འབྲས་ཀྱི་མན་ངག་དང་འབྲེལ་བར་བསམ་སྦྱོར་ཕུན་ཚོགས་ཀྱི་སེམས་སྐྱེད་ཚུལ་དངོས་དང་། དེའི་སྦྱོར་བ་སྔོན་དུ་འགྲོ་བའི་བློ་སྦྱོང་བ་དང་བསླབ་བྱ་ཚོགས་གཉིས་
ཀྱི་རང་བཞིན་ལ་ཐུན་མོང་དུ་སློབ་ཚུལ་ལོ། །དང་པོ་ནི། ཐོག་མེད་དྲིན་གྱིས་སོགས་ཀྱིས་བསྟན་ཏེ། ཐམས་ཅད་མཁྱེན་པ་སངས་རྒྱས་ཉིད་ཀྱི་གཟིགས་པའི་ཡུལ་
ལས་འདས་ཏེ་ལུང་དུ་བསྟན་པའི་གནས་མ་ཡིན་པའི་ཕྱིར་ན་དུས་ཐོག་མ་མེད་པའི་བསྐལ་པར་ཟས་ཀྱི་ཕུད་བྱིན། གོས་ཀྱི་རྩེས་གཡོགས་ཤིན་ཏུ་བྱམས་པའི་བསམ་སྦྱོར་གྱིས
སྐྱེད་བསྲིངས་པའི་དྲིན་ཆེན་པོ་ཉིད་ཀྱིས་ལན་གཅིག་མིན་པར་ཡང་ཡང་བསྐྱངས་པ་ཡི་མ་ལུས་ཤིང་ལུས་པ་མེདཔ་ནམ་མཁའི་མཐའ་ཀླས་ཀྱི་འགྲོ་བ་ཇི་སྙེད་ཡོད་པ་
རྣམས་བདེ་བདང་ལྡན་འདོད་ཀྱི་བྱམས་པ་དང་སྡུག་བསྔལ་དང་བྲལ་འདོད་ཀྱི་སྙིང་རྗེ་ཆེན་པོ་ཁོ་ནའི་བསམ་པས་ཕན་བདེའི་དམིགས་ཡུལ་དུ་དམིགས་པ་གོམས་ཚད་
མ་རྫོགས་ཀྱི་བར་དུ་བྱས་ཏེ། །དོན་གཉིས་ལྡན་པའི་བསམ་པ་བྱང་ཆུབ་མཆོག་ཏུ་སེམས་བསྐྱེད་པ་དང་སྦྱོར་བ་ཕ་རོལ་ཏུ་ཕྱིན་པ་དྲུག་གི་སྤྱོད་པ་ཕུན་སུམ་ཚོགས་

༄༅། །པའི་རྒྱལ་སྲས་སྤྱི་ཡི་གཞུང་ཤིང་སྟེ་མདོར་ན་སྨོན་འཇུག་གི་བསླབ་པ་ལ་ཚུལ་བཞིན་དུ་ཞུགས་པའི་བྱང་སེམས་གང་དེ་ནི་རྒྱལ་བའི་ཡོན་ཏན་ཐམས
ཅད་ཐེག་པ་གཞན་ལ་ལྟོས་མི་འཆའ་བར་འབྱུང་བས་རིན་ཆེན་ཏེ་དེ་ལ་མངོན་ཞེན་དྲག་པོའི་ཀུན་སློང་སྟོབས་དང་ལྡན་པ་ནི་གུས་སྦྱོར་དག སྦྱོར་བརྒྱུན་མི་འཆད་པར་སློབ་
པ་རྟག་པར་སྦྱོར་བས་རང་རྒྱུད་ལ་གོང་འཕེལ་དུ་སྐྱེད་པར་ཏེ། སྐྱེད་པ་ལ་སེམས་པ་ཞིག་སྤྲོ་འོ། །སྟེ་གློ་བ་ཤིན་ཏུ་དགའ་འོ་ཞེས་དམན་སེམས་དོར་བའི་ཚུལ།
འཕགས་པ་སྒྱུ་མ་ལྟ་བུའི་ཏིངངེ་འཛིན་གྱི་མདོ་ལས། ལུས་ཅན་ཀུན་ལ་ཕན་པའི་ཕྱིར། །བྱང་ཆུབ་ཏུནི་སེམས་བསྐྱེད་ན། །མཚན་མཆོག་སུམ་བཅུ་གཉིས་ལྡན་པའི། །
སངས་རྒྱས་དག་ལ་མཆོད་པར་འགྱུར། །ཞེས་དང་། ཡང་དེ་ལས། བྱང་ཆུབ་སེམས་ནི་ཅི་འདྲ་བ། །དེ་ལྟར་བློ་མཆོག་གིས་བསྟན་པ། །དེ་འདྲའི་མཆོད་པ་གང་ཡང་མེད། །
དེ་འདྲ་བ་ཡི་དཔལ་ཡང་མེད། །ཅེས་སོ། །གཉིས་པ་ནི། མི་མེད་དབེན་པའི་སོགས་ཀྱིས་བསྟན་ཏེ་བྱངསེམས་དེའི་བསླབ་པ་ལ་ཚུལ་བཞིན་སློབ་འདོད་ན་མཐུན།

པར་གྱུར་པའི་ཡུལ་བཟང་པོ་མི་མེད་ལུང་པའི་རི་ངོགས་འདུ་འཛིས་དབེན་པའི་གནས་སུ་གྲོགས་དང་གྲོང་ལས་བསྲིངས་ཏེ་གཅིག་པུ་རུ་གནས་དེར་སྟན་བདེ་བ་ལ་
བསྡད་པར་བྱས་ནས་དགྲ་གཉེན་ཕྱོགས་རིས་ལ་ཆེད་གཏད་མེད་པའི་ཡིད་དམ་སེམས་ཀྱིས་ཀུན་ནས་བསླངས་ཏེ་བདག་ཏུ་འཛིན་པའི་གཞི་གསུམ་ཡར་སངས་རྒྱས་རྣམས་
ཁམཆོད་པ་དང་། མར་འཁོར་བའི་སེམས་ཅན་རྣམས་ལ་སྦྱིན་པར་བྱེད་པའི་ཐབས་རྨད་དུ་བྱུང་བ་འཁོར་འདས་ཀྱི་མགྲོན་ཆེན་པོ་ལ་འགྱེད་པ་ཀུན་རྫོབ་ཏུ་བྱ་བ་
དམིགས་བཅས་བསོད་ནམས་ཀྱི་ཚོགས་དང་། སྣང་སྲིད་འཁོར་འདས་ཀྱི་ཆོས་ཐམས་ཅད་ནི་གདོད་ནས་སྐྱེ་བ་མེད་པའི་རང་བཞིན་བདེན་མེད་གཤིས་ཀྱི་ཡིན་ལུགས་སྤྲོས་པ་
ཐམས་ཅད་དང་བྲལ་བསྒྱུ་མའི་དཔེ་བརྒྱད་ཀྱི་ཚུལ་དུ་བསྒྲུབས་པའི་གནས་ལུགས་ལ་དགོངས་པ་རྩེ་གཅིག་ཏུ་གོམས་ཤིང་འདྲིས་པ་སྣང་ཞེན་གྱི་དྲི་མ་རྡུལ་ཙམ་མེད་
པའི་གནས་ལུགས་ཇི་བཞིན་པའི་ངང་རྗེན་པར་སྐྱོང་བའི་མཉམ་བཞག་སྣང་བ་མེད་པའི་སེམས་ཀྱིས་འཁོར་འདས་མཉམ་ཉིད་དུ་རྟོགས་པའི་འཁོར་གསུམ་དམིགས་པ་མེད་

༄༅། །པའི་མཆོད་སྦྱིན་ནི་དོན་དམ་པ་དམིགས་མེད་ཡེ་ཤེས་ཀྱི་ཚོགས་ཏེ། དེ་དག་བྱ་ཞིང་སྒྲུབ་སྙིང་ཞིག་ཤིན་ཏུ་འདོད་དོ་ཞེས་བྱང་སེམས་ཀྱི་སྤྱོད་པ།
ཚོགསགཉིས་མྱུར་དུ་སྒྲུབ་པ་ལ་རིངས་པར་སློབ་དགོས་པའི་ཚུལ། བསླབ་བཏུས་ལས། བདག་གི་ལུས་དང་ལོངས་སྤྱོད་དང༌། །དགེ་བ་དུས་གསུམ་སྐྱེས་པ་རྣམས། །
སེམས་ཅན་ཀུན་ལ་བཏང་བ་དང་། །དེ་སྲུང་དག་པ་སྤེལ་བའོ། །ཞེས་དང༌། སྤྱོད་འཇུག་ལས། ལུས་དང་དེ་བཞིན་ལོངས་སྤྱོད་དང་། །དུས་གསུམ་དགེ་བ་ཐམས་
ཅད་ཀྱང་། །སེམས་ཅན་ཀུན་གྱི་དོན་སྒྲུབ་ཕྱིར། །ཕངས་པ་མེད་པར་བཏང་བར་བྱ། །ཞེས་སོ། །གསུམ་པ་ལ་གསུམ་སྟེ། ལམ་གྱི་འདྲེན་སྟོན་བླ་མ་གུས་པས་
བསྟེན་པའི་ཁྱད་ཆོས། ཉེ་ལམ་སྔགས་ཀྱི་འཇུག་སྒོ་དབང་ལས་ཐོབ་པའི་དམ་ཚིག་བསྲུངས་པའི་ཡོན་ཏན། རྟེན་འདིར་ཟག་པ་མཐའ་དག་དབྱིངས་སུ་གྲོལ་བའི་ཐེག་
རྩེའི་དགོངས་དོན་ཇི་བཞིན་བསྟན་པའོ། །དང་པོ་ནི། སྐུ་དྲིན་སངས་རྒྱས་སོགས་ཀྱིས་བསྟན་ཏེ། དེ་ཡང་སངས་རྒྱས་རྣམས་ནི་སྙིགས་མའི་ཡང་མཐར་གྱུར་པའི་

འགྲོ་བ་རྣམས་ཀྱིས་ཞལ་མཇལ་གསུང་ཐོས་ཀྱི་སྐལ་བ་དམན་ཕྱིར་དེ་རྣམས་ལ་ཟབ་ལམ་ཐེག་རྩེའི་ཡང་བཅུད་མན་ངག་ཆུ་བརྒྱ་ཟམ་གཅིག་ཏུ་དྲིལ་ནས་ཚེ་འདིར་གྲོལ་བའི་ལམ་
བཟང་རྙེད་བཀུར་སྙན་གྲགས་ལ་མི་རེ་བར་བརྩེ་བས་གདམས་པར་མཛད་པས་ན་སྐུ་དྲིན་གྱི་ངོས་ནས་སངས་རྒྱས་ལས་ཀྱང་ཤིན་ཏུ་ལྷག་པར་མདོ་རྒྱུད་ཀུན་ནས་བཤད་པའི་
དམ་པའི་མཚན་ཉིད་ཀུན་ལྡན་གྱི་བླ་མ་དེའི་སྐུ་དགེ་འདུན། གསུང་དམ་ཆོས། ཐུགས་སངས་རྒྱས་ཀྱི་རང་བཞིན་དཀོན་མཆོག་གསུམ་འདུས་པའི་ངོ་བོ་ཡིན་པར༔
བལྟ་བ་ལ་ཐེ་ཚོམ་མེད་པར་བློ་ཐག་དེ་སྙིང་ཁོང་རུས་པའི་གཏིང་ནས་བཅད་པར་བྱས་ནས་བློ་གཏད་ལིང་བསྒྱུར་གྱི་སྒོ་ནས་ཡིད་ཁྱེད་ཤེས་ཀྱི་དད་པས་ཀུན་ནས་བསླངས་
ཏེ་གསོལ་བ་ཕུར་ཚུགས་སུ་རྩེ་གཅིག་ཏུ་ཐོབ་དང་། །རིག་འཛིན་རྒྱ་མཚོའི་དགོངས་བཅུད་དོན་བརྒྱུད་རྟོགས་པའི་ཕ་ཕོག་དམ་པ་གནས་ལུགས་རྟོགས་པའི་ཡེ་ཤེས་
ཉིད་རང་རྒྱུད་དུ་འགྲོ་ཞིང་སྐྱེ་བ་གསང་ཆེན་རྡོ་རྗེ་ཐེག་པ་ཁོ་ན་གཞན་ལས་འཕགས་པའི་ཁྱད་པར་གྱི་ཆོས་སུ་འདུག་གོ་ཞེས་བསྔགས་པ་སྟེ་གསང་སྔགས་ཀྱི་ལུགས་སུ་བླ་མ་

༄༅།།བསྟེན་པ་ཁོ་ནར་ལམ་གནད་ཐམས་ཅད་ཚང་སྟེ་ཕྱི་ཕ་རོལ་དུ་ཕྱིན་པ་མན་ཆད་ཀྱི་ལུགས་ལ་འབྱུང་མི་ཤེས་པའི་བྱིན་རླབས་བླ་མ་ལས་སངས་རྒྱས་ཀྱི་བྱིན་
རླབས་དངོས་སུ་འབྱུང་བར་གསུངས་ཏེ། ཇི་སྐད་དུ། དོན་དམ་ལྷན་ཅིག་སྐྱེས་པའི་ཡེ་ཤེས་ནི། །ཚོགས་བསགས་སྒྲིབ་པ་དག་པའི་ལག་རྗེས་དང༌། །རྟོགས་ལྡན་བླ་མའི་བྱིན་
རླབས་ཁོ་ན་ལས། །ཐབས་གཞན་བསྟེན་པ་རྨོངས་པར་ཤེས་པར་བྱ། །ཞེས་སོ། །གཉིས་པ་ནི། ཉེ་ལམ་སྔགས་ཀྱི་སོགས་ཀྱིས་བསྟན་ཏེ། དབང་རྣོན་སྐལ་བཟང་
རྣམས་ཀྱི་འཇུག་ངོགས་མིག་འཕྲུལ་ལྟར་འགྲོ་བའི་ཉེ་ལམ་གསང་སྔགས་ཀྱི་འཇུག་སྒོ་ལ་མེད་དུ་མི་རུང་བ་སྒྲིབ་བཞི་དག་ནས་ལམ་བཞི་སྒོམ་རུང་དང་སྐུ་བཞིར་སྨིན་རུང་དུ་
བྱེད་པའི་དབང་བཞིས་སྨིན་པར་བྱེད་པའི་ཐབས་ནི་གཞི་ལམ་འབྲས་གསུམ་མམ་རྒྱུ་ལམ་འབྲས་གསུམ་གྱི་དབང་ཉིད་དུ་གདའ་སྟེ་གནས་ན་དེ་ཉིད་ཆུད་མི་ཟ་ཞིང་རང་
རྒྱུད་ལ་ཟུང་འཇུག་གི་སྐུ་མངོན་དུ་བྱེད་པའི་བར་དུ་འཛིན་པའི་སྲོག་གམ་རྩ་བ་ལྟ་བུརྩ་བ་དང་ཡན་ལག་གི་དམ་ཚིག་དེ་རྣམས་ལགས་ན། །དོ་གལ་ཆེན་པོ་སྲོག་ལ་

བབས་པ་སྟེ་ཤི་ལ་ཐུག་ཀྱང་མི་གཏོང་བར་སྙིང་ཁོང་རུས་པའི་གཏིང་ནས་རྙེད་པར་དཀའ་བའི་བློས་གཅེས་སྤྲས་ཀྱིས་ཡལ་ཡོལ་བཏང་སྙོམས་སུ་མ་ལུས་པར་སྲུབ་བར་
མཛོད་དག །དེའི་ཡོན་ཏན་དཔེར་ན་ས་བོན་སྐྱོན་མེད་རླན་དང་འཕྲད་པ་བཞིན་དུ་ཉམས་དང་རྟོགས་པའི་ཡོན་ཏན་རིག་འཛིན་རྣམ་པ་བཞི་ཡི་མྱུ་གུ་ལྟ་བུ་རང་རྒྱུད་
ལ་འཁྲུངས་ཤིང་སྐྱེ་བ་ལ་ཡུན་རིང་མི་ཐོགས་པས་མི་དཀའ་འོ་ཞེས་དམ་ཚིག་སྲུང་བ་ཁོ་ན་ལ་ཕྱི་བཤོལ་མི་རུང་བར་བསྟན་པ་སྟེ། སྤྱི་མདོ་ལས། ཇི་ལྟར་ས་གཞི་གཤིན་པ་
ལ༑ ༑བརྟེན་ནས་ས་བོན་བཏབ་པ་ལས། །འབྲས་བུ་སྨིན་པར་གྱུར་པ་ཡིས། །གང་དགུ་འཚོ་བའི་སྲོག་འཛིན་ལྟར། །ཆོས་རྣམས་ཀུན་གྱི་གཞིར་གྱུར་པ། །དམ་ཚིག་འདི་
ལ་གནས་པ་ན། །བླ་མེད་བྱང་ཆུབ་རྣམ་སྨིན་པས། །དགེ་བའི་སྲོག་འཛིན་དམ་པའོ། །ཞེས་སོ། །གསུམ་པ་ལ་གཉིས་ཏེ། བླ་མེད་ཀྱི་རྒྱུད་གསུམ་གྱི་དགོངས་དོན་སྤྱིར་
བསྟན་པ་དང་། རྫོགས་ཆེན་ཨ་ཏིའི་ཁྱད་ཆོས་ཀྱི་ཆེ་བ་བྱེ་བྲག་ཏུ་བསྟན་ཏེ་དེ་ཁོ་ནས་འཁྲུལ་སྣང་རྩད་ནས་བཤིག་པར་བསྐུལ་བའོ། །དང་པོ་ནི། མཚན་མའི་རྣམ་

༄༅། །རྟོག་སོགས་ཀྱིས་བསྟན་ཏེ། ཐ་མལ་མཚན་མའི་རྣམ་རྟོག་སྣོད་བཅུད་རང་རྒྱུད་དུ་བལྟ་བའི་འཛིན་པ་སྡོམ་པར་བྱེད་པའི་ཐབས་སྣོད་བཅུད་
རྟེན་དང་བརྟེན་པའི་ལྷར་ཤར་བ་ལྷག་པའི་ཀུན་རྫོབ་བདེན་པ་བསྐྱེད་རིམ། གཟུང་འཛིན་གྱི་བྱེད་པ་སྡོམ་པའི་ཐབས་ལས་རླུང་དབུ་མར་ཚུད་པ་དང་དཀོར་བདུན་ངོ་བོ་ཉིད་
རྒྱུར་ལྷུན་གྱིས་གྲུབཔ་ལྷག་པའི་དོན་དམ་རྫོགས་རིམ་རྣམས་ཀྱི་ལམ་མཆོག་མ་ནོར་བ་རྒྱུད་མ་ཧཱ་ཡོ་ག་དང་གཟུང་འཛིན་ཐ་མལ་དུ་མི་ཞེན་པར་ཞེན་མེད་རིག་སྟོང་
དབྱེར་མེད་ཀྱི་ཡིན་ཚུལ་ལ་ད་བྱིངས་དང་ཡེ་ཤེས་ཟུང་འཇུག་གི་དགོངས་པ་ཡེ་ཇི་བཞིན་པ་རང་བཞིན་ལྷུན་གྱིས་གྲུབ་པ་བདེ་བ་ཆེན་པོ་བྱང་ཆུབ་སེམས་ཀྱི་དཀྱིལ་འཁོར་ཉིད།།
བདུ་སངས་རྒྱས་ཀྱི་དགོངས་པ་རང་ཆས་སུ་གནས་པར་བལྟ་བ་ལུང་ཨ་ནུ་ཡོ་ག་དང༌། ཡེ་གཞི་ཀ་དག་གི་ཡིན་ལུགས་ངོབོ་སྟོང་པ་ཆོས་སྐུ་རང་བཞིན་གསལ་བ་ལོངས་སྐུ་
ཐུགས་རྗེ་ཀུན་ཁྱབ་སྤྲུལ་སྐུ་སྟེ། རྐྱེན་མེད་སྣང་བ་གསུམ་དངཐབས་གཅིག་པར་རྟོགས་ནས་ལམ་ཉམས་སུ་ལེན་ཚུལ་ངོ་རང་ཐོག་ཏུ་སྤྲད། ཐག་གཅིག་ཐོག་ཏུ་བཅད།

གདེངས་གྲོལ་ཐོག་ཏུ་བཅའ་བའི་རང་གྲོལ་གཉུག་མའི་གཤིས་ལ་སྤང་བླང་མི་དགོས་པར་རྟོགས་པའི་དཔའ་གདེངས་རྙེད་ཅིང་ཁོང་དུ་ཆུད་པ་ནི། ཐར་ལམ་ཐེག་པ་
ཀུན་གྱི་ཡང་རྩེ་ཆེན་པོ་མན་ངག་ཨ་ཏི་ཡོ་གའོ། །ལམ་གྱི་འདྲེན་པ་འདི་དང་གང་ཟག་ལྟ་སྣང་ལ་མཆོག་དམན་བར་མའི་སྐྱེ་བོ་སུ་ཞིག་དང་ལྡན་ཏེ་རྟོགས་ན་ཡེངས་ཐབས་སུ་
འཁྲུལ་མི་ཤེས་པའི་གང་ཟག་དེ་ནི་དགོངས་པ་བློ་འདས་སངས་རྒྱས་སུ་ངེས་ནས་མངལ་གྱི་གྲོང་ཁྱེར་རྒྱུན་ཆད་དེ་ཁྱུང་ཕྲུག་གི་རྒོང་རྒྱ་རལ་བ་ལྟར་སྲིད་པ་ཐ་མ་རུ་ངེས་སོ་ཞེས་
བསྙད་ལ་དེ་ཡང་ཀུན་མཁྱེན་བླ་མའི་གཞུང་ལ་བརྟེན་ནས་ཐེག་རྩེའི་དགོངས་དོན་ཐུགས་སུ་ཆུད་པའི་འབྲས་རྟགས་ཏེ། རྡོ་རྗེ་སེམས་དཔའ་སྙིང་གི་མེ་ལོང་གི་རྒྱུད་ལས་
བསྐྱེད་པ་མ་ཧཱ་ཡོ་ག་ནི་ཆོས་ཐམས་ཅད་ཀྱི་གཞི་ལྟ་བུའོ། །རྫོགས་པ་ཨ་ནུ་ཡོ་ག་ནི་ཆོས་ཐམས་ཅད་ཀྱི་ལམ་ལྟ་བུའོ། །རྫོགས་པ་ཆེན་པོ་ཨ་ཏི་ཡོ་ག་ནི་ཆོས་ཐམས་ཅད་ཀྱི་འབྲས་བུ་
ལྟ་བུའོ། །ཞེས་གསུངས་པ་བཞིན་ནོ། །གཉིས་པ་ནི། དེང་དུས་འགྲོ་བ་སོགས་ཀྱིས་བསྟན་ཏེ། འབྲས་བུའི་བསྟན་པ་ཡོལ་བ་ལ་སོགས་པའི་རྐྱེན་གྱིས་གནས་ལུགས་

༄༅། །རྟོགས་དཀའ་བ་དེང་གི་དུས་ཏེ་སྙིགས་དུས་ཚེ་ལོ་བཅུ་པ་ལ་ཕྱོགས་ཚེ་འགྲོ་བའི་ཁམས་དུག་ལྔ་སེར་སྣ་དང་དྲུག་གི་རང་གཟུགས་སུ་ཤར་བདམྱལ་ག
སྒྲ་སོགས་རིགས་དྲུག་ཏུ་སྣང་བ་རྣམས་ཉོན་མོངས་པའི་སྙིགས་མའི་ནུས་པ་མཐུ་བརྟས་པའི་དུག་ལྔ་ཡི་རང་སྣང་འཇིག་ལྟའི་རི་བོ་ལྷུན་སྟུག་པ་འདི་ནི་དྲང་དོན་རྒྱུ་འབྲས་ཀྱི་
ཐེག་པ་གང་གིས་ཀྱང་སྤངས་མི་ནུས་པས་འཇོམས་བྱེད་གཉེན་པོ་གཞན་གྱིས་འཇོམས་ཤིང་འདུལ་ནུས་པར་དཀའ་བ་སྟེ་མྱུར་དུ་འདུལ་ཐབས་བྲལ་བར་གདའ།
ཞུ་སྟེ་འདུག་ན་ཆོས་རྫོགས་པ་ཆེན་པོ་ཡིན་པ་ཙམ་དུ་མ་སོང་བར་གང་ཟག་རྫོགས་པ་ཆེན་པོར་སོན་ཏེ་དེའི་སྣོད་བླུན་པོ་དད་པ་བརྟན་པའམ། ཁྱད་པར་དེང་དུས་སྙིང་ཐིག་
མོས་པས་སྤྱོད་པའི་དུས་སུ་ཐོས་པའི་མཐའ་རྒྱ་མ་ཆོད་པའི་གང་ཟག་གིས་ཀྱང་ཇི་བཞིན་རྟོགས་པའི་ཡེ་ཤེས་ལ་བཟླཤན་འབྱེད་རང་གྲོལ་གྱི་གནད་གསང་གཤིས་ཐོག་ཏུ་ཕྱིན།
པའིརྡོ་རྗེ་ཕ་ལམ་སྟེ་དབང་པོའི་ལག་གི་རྡོ་རྗེ་རི་འཇོམས་ལྟ་བུ་དེ་ཉིད་སྣོམས་ཤིང་ཐོགས་ལ་སྲིད་པའི་འཁྲུལ་སྣང་ཐམས་ཅད་གཞི་མེད་རྩ་བ་དང་བྲལ་ཕྱིར་རྡུག།

བརྩེགས་ཏེ་རང་སྣང་རང་བཞིན་མེད་ཅིང་འཁྲུལ་ངོར་སྣང་ཙམ་དུ་ཡོད་པ་ཞེན་འཛིན་འཁྲུལ་བའི་ཀུན་རྟོག་གི་བཟོ་ལས་མ་འདས་པར་ཤེས་ནས་རང་རིག་གཞི་མེད་རྩ་བྲལ་གྱི་
ངང་ལ་གཟུང་འཛིན་གྱི་མཚན་མ་རྒྱུ་བའི་སྐབས་མེད་པ་ལ་དགོངས་ནས་གླིང་ངམ་དྲུང་ནས་བཤིག་ཅིང་སྤང་བར་རབ་མཛོད་ཅིག་ཅེས་ཐེག་རྩེའི་ལམ་ལ་མྱུར་དུ་འབད་
པར་བསྐུལ་བ་སྟེ། ཀུན་བྱེད་ལས། ཇི་ལྟར་སྣང་བ་དེ་བཞིན་ཉིད་དུ་གཅིག །འདི་ལ་སུ་ཡང་འཆོས་པར་མ་བྱེད་ཅིག །མ་བཅོས་མཉམ་པའི་རྒྱལ་པོ་དེ་ལ་ནི། །མི་རྟོག་ཆོས་
སྐུའི་དགོངས་པ་ལྷུན་གྱིས་གྲུབ། །ཅེས་སོ། །གསུམ་པ་ཐ་མར་དགེ་བ་མཇུག་གི་དོན་ནི། དེ་ལྟར་ལེགས་བཤད་སོགས་ཀྱིས་བསྟན་ཏེ། གོང་དུ་བཤད་པ་དེ།།
ལྟར་བསླབ་པ་གསུམ་གྱི་རང་བཞིན་སྡོམ་པ་གསུམ་གྱི་གནད་གསང་ལེགས་པར་བཤད་པ་ལས་བརྩམས་ཤིང་བརྗོད་བྱ་ཐེག་པ་སྣ་ཚོགས་ཀྱི་རྣམ་གྲངས་དུ་མ་མང་པོ་ཡི་
རང་བཞིན་ཚིགས་བཅད་དུ་བསྡེབས་ཏེ་སྤེལ་ཞིང་ཕྲེང་བར་བྱས་པ་རྙེད་བཀུར་སྙན་གྲགས་ལ་རེ་བས་མ་ཡིན་པར་ཀུན་སློང་རྣམ་པར་དག་པས་ན་ལྷག་བསམ་དཀར་

༄༅། །བས་ཤར་མར་ཏེ་རྒྱུན་མར་དུ་བྲིས་ཤིང་རྩོམ་པར་བྱས་པ་དེའི་རྒྱུ་ལས་བྱུང་བས་སྐལ་བཟང་སྣོད་ལྡན་ཁྱོད་ཀྱི་བློ་གྲོས་གསུང་རབ་དགོངས་
འགྲེལ་དང་བཅས་པ་ཡོངས་འཛིན་མཆོག་ལས་ཐོས་པ་དང༌། དེའི་ཡིན་ལུགས་ལ་ལེགས་པར་དཔྱོད་ཅིང་སྒྲོ་འདོགས་གཅོད་པའི་བསམ་པ་དང་། སྒྲིབ་གཉིས་འབྲལ་བའི་
གཉེན་པོར་རང་རྒྱུད་ལ་ཡང་ཡང་འདྲིས་པར་བྱེད་པའི་སྒོམ་པའི་ཤེས་རབདེ་རྣམས་ཀྱི་གྲོགས་མཆོག་ཏུ་གྱུར་ནས་སྲིད་པའི་འགྲོ་བ་མཐའ་དག་མ་རུ་མ་གྱུར་པ་མེད་ཕྱིར་
མ་རྒན་འགྲོ་བ་མཐའ་དག་རྣམ་མཁྱེན་གྱི་གླིང་དུ་འདྲེན་པའི་དེད་དཔོན་ཆེན་པོ་སངས་རྒྱས་ཉིད་དུ་འགྱུར་བར་ཡང་ཡང་སྨོན་ནོ་ཞེས་མཇུག་ཡོངས་སུ་རྫོགས་པར་
བསྟན་པའོ། །རྒྱུ་མཚན་དེ་ཉིད་ཀྱི་ཕྱིར་གནས་འདི་ལ་སྤྲོ་བས་འཇུག་རིགས་ཏེ། རྒྱུད་བླ་མར། གང་ཞིག་རྒྱལ་པའི་བསྟན་པ་འབའ་ཞིག་གི །དབང་བྱས་རྣམ་གཡེང་མེད་
ཡིད་ཅན་གྱིས་བཤད། །ཐར་པ་ཐོབ་པའི་ལམ་དང་རྗེས་མཐུན་པ། །དེ་ཡང་དྲང་སྲོང་བཀའ་བཞིན་སྤྱི་བོས་བླང་། །ཞེས་པ་ལྟར། རྒྱལ་བའི་རྗེས་འཇུག་རྣམས་ཀྱི་སྙིང་པོ་

བསླབ་གསུམ་ཡིན་པར་ཤེས་ནས་ལེ་ལོ་དང་ཕྱི་བཤོལ་མེད་པར་བྱའོ། །འདིར་སྨྲས་པ། མདོ་དོན་སྙིང་པོ་སྟོར་བའི་རྒན་བུ་བདག། དམུས་ལོང་སྣང་བའི་ལས་
ཁུར་ཇི་བཞིན་དུ། །མཁས་པའི་བྱ་བ་རྨད་བྱུང་རྩོམ་པ་ནི། །སྒོ་གསུམ་དུབ་དང་ཤོག་བུའི་གྲོན་ཙམ་དང་། །དམ་པའི་དགོངས་དོན་ལོག་བཤད་ཉེས་པ་ཆེར། །སྐྲག་ནས་
རང་གར་སྡོད་སྙིང་འདོད་ན་ཡང་། །རྔ་དང་དབྱུག་གུའི་རྐྱེན་བཞིན་འགའ་དང་འགའི། །དགོངས་ཁྲེལ་རྒྱུར་འགྱུར་སྙམ་པའི་བག་ཟོན་གྱིས། །རྒན་བུ་ཐུབ་བསྟན་མིང་གིས་
ཤར་མར་བྲིས། །དགེའོ། །དགེའོ། །དགེའོ།། །།
༈ བདག་ནི་འདི་ནས་ཚེ་རབས་ཐམས་ཅད་དུ། །བླ་མ་ལྷག་པའི་ལྷ་ཡིས་རྗེས་སུ་བཟུང་། །བསླབ་གསུམ་ཡོན་
ཏན་རྒྱ་མཚོའི་གཏེར་ལ་དབང་། །བསྟན་འགྲོའི་དོན་ཆེན་འབད་མེད་འགྲུབ་པར་ཤོག།

༄༅། །ཚུལ་ཁྲིམས་རྣམ་དག་གི་གཟུངས་ནི། ཨོཾ་ཨཱ་མོ་གྷ་ཤཱི་ལ། སཾ་བྷ་ར་སཾ་བྷ་ར། བྷ་ར་བྷ་ར་མ་ཧཱ་ཤུདྡྷ་ས་ཏྭ་པདྨ་བི་བྷུ་ཥི་
ཏ་བྷུ་ཛ། དྷ་ར་དྷ་ར། ས་མནྟ། ཨ་ཝ་ལོ་ཀི་ཏེ་ཧཱུྃ་ཕཊ་སྭཱ་ཧཱ། ཞེས་ཚུལ་ཁྲིམས་རྣམ་དག་གི་གཟུངས་འདིས་ནི་ཁྲིམས་འཆལ་གྱི་ཉེས་པ་དག་ཅིང་ཚེ་
ཡ་རབས་ཀུན་ཏུ་ཚུལ་ཁྲིམས་ཕུན་སུམ་ཚོགས་པར་འགྱུར་རོ། ། ཁྲིམས་ཀྱི་ཚུལ་ཁྲིམས་སྐྱོན་མེད་ཅིང་། །ཚུལ་ཁྲིམས་རྣམ་པར་དག་དང་ལྡན། །རློམ་སེམས་
མེད་པའི་ཚུལ་ཁྲིམས་ཀྱིས། །ཚུལ་ཁྲིམས་ཕ་རོལ་ཕྱིན་རྫོགས་ཤོག་།གཞན་གནོད་གཞི་བཅས་སྤོང་ལ་གོམས་པའི་མཐུས། །རྨི་ལམ་ན་ཡང་
སྡིག་སེམས་མི་འབྱུང་ཞིང་། །བྱང་ཆུབ་སེམས་དང་ནམ་ཡང་མི་འབྲལ་བའི། །ཚུལ་ཁྲིམས་ཕུན་སུམ་ཚོགས་པའི་བཀྲ་ཤིས་ཤོག། །།
